
Vårdförsäkringar
Med en privat vårdförsäkring får du hjälp snabbt inom den privata vården. 

Privat vårdförsäkring
Vård snabbt vid sjukdomar och olycksfall
Hjälp i den privata vården
Rådgivning vardagar 8–16.30
Snabb läkartid och behandling

Om vårdförsäkring
Med en privat vårdförsäkring får du hjälp snabbt inom den privata vården genom att ringa ett enda telefonsamtal. Våra erfarna sjuksköterskor ser till att du snabbt kan få hjälp inom den privata vården. Rådgivning och, vid behov, bokning av läkartid, vardagar klockan 8-16.30.

Vårdförsäkringen ersätter upp till 3 000 000 kronor för varje sjukdom eller olycksfallsskada. Försäkringen gäller utan självrisk.


Teckna Vårdförsäkring
När du tecknar en vårdförsäkring ska du fylla i en hälsodeklaration, kontakta oss så hjälper vi dig att teckna vårdförsäkringen.


Vad kostar det?
Premien baseras på din ålder vid nästa födelsedag.

Utan krav på remiss
Ålder	Årspremie (kr)	Månadspremie (kr)
16-35	4 800		400
36-45	6 528		544
46-50	7 656		638
51-55	8 508		709
56-60	9 720		810
61-65	12 132		1 011
66-70	16 812		1 401
71-75	18 072		1 506
76-80	20 280		1 690
 
Med krav på remiss
Ålder	Årspremie (kr)	Månadspremie (kr)
16-35	3 780		315
36-45	5 148		429
46-50	6 036		503
51-55	6 708		559
56-60	7 680		640
61-65	9 576		798
66-70	13 272		1 106
71-75	14 268		1 189
76-80	16 008		1 334

Det här kan du få ersättning för
Vårdförsäkringen kan ersätta kostnader för:

Undersökning, diagnostisering, behandling, operation och eftervård.
Resor och logi i samband med dagkirurgiska ingrepp, sluten vård och om särskilda skäl föreligger.
Patientavgifter upp till högkostnadsskyddet.
10 behandlingstillfällen hos psykolog eller psykoterapeut.
Femton behandlingstillfällen hos fysioterapeut, naprapat, kiropraktor eller arbetsterapeut.
Hjälpmedel för sjukdomens eller olycksfallsskadans läkning.
Ytterligare bedömning om den försäkrade ställs inför ett svårt medicinskt ställningstagande.
Behandling hos legitimerad psykolog i samband med krisreaktion på grund av dödsfall eller våldshandling.
Behandling hos dietist efter remiss från läkare, maximalt fem behandlingstillfällen per skada.
Ersättning för vård som utförs i utlandet om behandlande läkare inom SEB:s vårdgivarnätverk rekommenderar vården.
Försäkringen kan lämna ersättning motsvarande behandlingskostnaden i Sverige.
Du kan välja om försäkringen ska gälla direkt eller efter utfärdad remiss. Det går även att lägga till om du vill att hälsoundersökning ska ingå i försäkringen. Vi betalar ut ersättning så länge försäkringen är i kraft, dock under längst tre år för samma sjukdom eller olycksfallsskada.

TLV50184 231201
1(9)
Villkor år 2024
Vårdförsäkring
Gäller från 2024-01-01
Översikt
Inledning
Dessa villkor gäller för Vårdförsäkring som är tecknad i SEB Pension och Försäkring AB, organisationsnummer 516401-8243,
nedan kallat Försäkringsbolaget. Dessa villkor omfattar alla försäkringsmoment, notera dock att alla försäkringsavtal inte
innehåller alla försäkringsmoment
Innehåll

1. Försäkringsavtalet 1
2. Premier 2
2.1 Allmänt om premie 2
2.2 Premiebetalning 2
3. Rätt till ersättning 3
3.1 Vad ersätter försäkringen 3
3.2 Vårdgaranti 3
4. Valbar omfattning 4
4.1 Utan remisskrav 4
4.2 Hälsoundersökning 4
4.3 Rehabiliteringsförsäkring 4
5. Service och rådgivning 5
6. Ansvarstid och högsta ersättning 5
7. Begränsningar i rätten till ersättning 6
7.1 Viss vård och vissa behandlingar m.m 6
7.2 Kostnader som ersätts från annat håll 6
7.3 Uteblivna besök 6
7.4 Vissa sjukdomar och olycksfallsskador 6
7.5 Övriga begränsningar 6
8. Utbetalning 7
9. Ordlista 8
Om du inte är nöjd 9
Information enligt dataskyddsförordningen ((EU) 2016/679) 9
Ordlistan
I villkoren finns ett antal fackord som inte förklaras där du finner
dem i den löpande texten.
Vi har samlat förklaringarna på ett ställe, i ordlistan.
1. Försäkringsavtalet
Parter
Parter är dels försäkringstagaren, dels Försäkringsbolaget.
Försäkring till förmån för en anställd
När en arbetsgivare tecknat en vårdförsäkring till förmån för en anställd,
är arbetsgivaren att anse som försäkringstagare, om inte annat framgår
av dessa försäkringsvillkor eller av försäkringsavtalet i övrigt.
Förutsättningar
Försäkringsavtalet grundar sig på de uppgifter som försäkringstagaren
eller den försäkrade skriftligen eller på annat sätt enligt avtal lämnat till
Försäkringsbolaget.
För försäkringsavtalet gäller vad som anges i försäkringsbekräftelsen
och de handlingar som hör till denna, i förekommande fall i försäkringsbeskedet samt i dessa villkor.
Om försäkringen är tecknad inom ett avtal om TryggPlan, gäller även
vad som anges i avtalet om TryggPlan och därtill hörande handlingar och
villkor.
När försäkringstagaren är en annan person än den försäkrade har
försäkringstagaren inte rätt att ta del av uppgifter om den försäkrades
hälsostatus och försäkringsmedicinsk bedömning om denne.
Försäkringsbolaget förbehåller sig därför rätten att inte motivera och
förklara eventuella begränsningar och premieförhöjningar som beror på
den försäkrades hälsa för försäkringstagaren.
Försäkringen har inte tecknats i samband med tjänst.
Tillämpliga lagar
För försäkringsavtalet gäller försäkringsavtalslagen (2005:104) och
svensk allmän lag i övrigt.
Tvist angående avtalet ska prövas av svensk domstol. Detta gäller även
om tvisten avser sjukdom eller olycksfallsskada som inträffat utomlands.
Inverkan på hälsoprövningen
Sjukdom eller olycksfallsskada med skadetillfälle efter det att
Försäkringsbolaget tagit emot fullständiga ansökningshandlingar
påverkar inte hälsoprövningen.
När inträder Försäkringsbolagets ansvar?
Under förutsättning att ett försäkringsavtal blir gällande mellan
Försäkringsbolaget och försäkringstagaren inträder Försäkringsbolagets
ansvar för en sjukdom eller olycksfallsskada, enligt nedanstående:
Om försäkringen kan beviljas mot normal premie och utan förbehåll
inträder Försäkringsbolagets ansvar dagen efter den dag då första
premien betalats.
Om försäkringen kan beviljas endast mot förhöjd premie eller med
förbehåll inträder Försäkringsbolagets ansvar dagen efter den dag då
första premien betalats sedan Försäkringsbolaget erbjudit en försäkring
på dessa villkor och försäkringstagaren antagit erbjudandet.
Undantag
Om det framgår av ansökningshandlingarna eller på annat sätt att
försäkringsavtalet ska börja gälla vid senare tidpunkt än vad som
framgår av ovan, inträder Försäkringsbolagets ansvar vid den
tidpunkten.
I sådana fall börjar försäkringen gälla vid denna tidpunkt.
Försäkringstiden
Om inte något annat har avtalats är försäkringstiden alltid ett år.
Försäkringstiden kan vara kortare än ett år för enskilda försäkrade.
Försäkringstiden anges i försäkringsbekräftelsen och i förekommande
fall i försäkringsbeskedet.
TLV50184 231201
2(9)
Villkor år 2024 Vårdförsäkring
Förnyelse av försäkringen
Om inte annat avtalats förnyas försäkringen med ett år vid försäkringstidens slut genom att försäkringstagaren betalar den premie som
Försäkringsbolaget underrättat försäkringstagaren om genom att skicka
en avi till denne. Om högre premie eller ändrade villkor ska gälla för den
nya försäkringen ska Försäkringsbolaget meddela detta senast i
samband med att premieavin skickas.
Om Försäkringsbolaget inte önskar förnya försäkringsavtalet ska
försäkringstagaren skriftligen underrättas om detta senast 30 dagar
före försäkringstidens slut.
Vad krävs av den försäkrade?
Vid tecknandet ska den försäkrade ha fyllt 16 år men inte 71 år. En
försäkrad kan omfattas av försäkringen längst till och med utgången av
det försäkringsår den försäkrade fyller 80 år, om inte försäkringen
upphör av annan anledning dessförinnan. Under hela försäkringstiden
ska den försäkrade vara folkbokförd och bosatt i Sverige.
Observera! Om försäkringen är tecknad inom ett avtal om TryggPlan,
omfattas den försäkrade av försäkringen längst till den avtalade
pensionsåldern, dock längst till den försäkrades 65-årsdag.
2. Premier
2.1 Allmänt om premie
Försäkringstagarens skyldighet att betala premie
Försäkringstagarens skyldighet när det gäller att upprätthålla
försäkringsavtalet består i att betala premien på det sätt som
försäkringsavtalet anger.
Beräkning av premien
Premien bestäms för försäkringstiden och räknas om på förfallodagen
vid förnyelse av försäkringsavtalet. Vid förnyelse har
Försäkringsbolaget rätt att ändra premien. Vid beräkning av premien
tillämpas den procentuella höjning av premien som fastställdes när
försäkringsavtalet träffades.
Referens: Beträffande förnyelse av avtalet, se 1. "Försäkringsavtalet”.
Risk som inte är normal
Om Försäkringsbolaget efter en hälsoprövning, i samband med att
försäkringsavtal träffas eller ändras, bedömer att försäkringsrisken inte
är normal, kan premien höjas enligt Försäkringsbolagets riktlinjer.
Försäkringsbolaget har också möjlighet att införa inskränkningar i
försäkringens giltighet, så kallade förbehåll eller klausuler.
2.2Premiebetalning
Premiebetalningen regleras i avtalet
Rättigheter och skyldigheter vid premiebetalning regleras i försäkringsavtalet. Av försäkringsbekräftelse och fakturaspecifikation framgår den
avtalade premien och premieförfallodagen.
Betalningstermin
Premien ska betalas årsvis i förskott. Om försäkringen är tecknad inom
ett avtal om TryggPlan, gäller det som framgår av TryggPlan-avtalet.
När ska premien betalas?
Premien ska betalas på den i fakturan eller på annat sätt, angivna
förfallodagen.
Utebliven eller försenad betalning
Om premien inte betalas i rätt tid har Försäkringsbolaget rätt att säga
upp försäkringen till upphörande. Uppsägningen får verkan 14 dagar
efter den dag då uppsägningen avsändes, om inte premien betalas inom
denna frist.
Återupplivning
Om dröjsmålet inte avser första premien och premien betalas inom tre
månader från det att uppsägningen fått verkan, återupplivas
försäkringen till att gälla enligt sin tidigare omfattning från och med
dagen efter den dag då premien betalas.
Om försäkringstagaren begär att en försäkring, som på grund av
dröjsmål med premiebetalning upphört att gälla, ska återupplivas, har
Försäkringsbolaget rätt att ta ut en särskild avgift för att genomföra
återupplivningen av försäkringen. Försäkringsbolaget fastställer återupplivningsavgiften löpande. Avgiften får högst uppgå till 2 procent av
ett prisbasbelopp.
Avgift för särskild underrättelse vid obetald premie
Den försäkrade kan begära en särskild underrättelse från
Försäkringsbolaget för det fall att försäkringen sägs upp på grund av
obetald premie. Försäkringsbolaget har rätt att ta ut en avgift i samband
med en sådan begäran. Försäkringsbolaget kan begära att avgiften
erläggs särskilt av försäkringstagaren eller den försäkrade.
Försäkringsbolaget fastställer avgiften för särskild underrättelse
löpande. Avgiften får högst uppgå till 2 procent av ett prisbasbelopp.
Premieuppehåll vid tjänstledighet
Om försäkringen är tecknad inom ett avtal om TryggPlan, föreligger det
en rätt till premieuppehåll vid tjänstledighet. Villkoren för detta regleras
i villkoren för TryggPlan-avtalet.
Dröjsmålsränta
Om en premie inte betalas på förfallodagen har Försäkringsbolaget rätt
att kräva dröjsmålsränta enligt räntelagen (1975:635).
3. Rätt till ersättning
3.1 Vad ersätter försäkringen?
Allmänna förutsättningar
- Försäkringen ersätter den försäkrades kostnader som föranletts av ett
 försäkringsfall, enligt vad som framgår av detta avsnitt. Avseende
 definitionen av försäkringsfall, se ordlistan i avsnitt 9.
- Kostnaderna ska uppstå under försäkringstiden.
- Kostnaderna ska vara hänförliga till vård, ytterligare bedömning eller
 hjälpmedel som tillhandahålls i Sverige, eller resor och logi i Sverige.
 Dock kan ersättning lämnas för kostnader för vård utomlands under de
 förutsättningar som framgår av avsnittet ”Vård i utlandet” nedan.
Av respektive moment nedan framgår vilka ytterligare krav som
uppställs för att rätt till ersättning ska föreligga för dessa kostnader och
vidare regleras vad som gäller beträffande remiss nedan under rubriken
”Vad gäller angående remiss”.
Vad gäller angående remiss?
Försäkring med remisskrav
När försäkringen gäller med remisskrav innebär det att försäkringen inte
täcker kostnader för grundläggande medicinsk behandling, omvårdnad,
förebyggande vårdarbete och rehabilitering som tillgodoses inom
primärvården.
Vid behov av vård ska den försäkrade vända sig till läkare inom primärvården, som ska utföra eller låta utföra sådan grundläggande medicinsk
utredning/behandling som åligger primärvården. Vad som ingår i en
grundläggande medicinsk utredning/behandling är beroende av aktuell
sjukdom eller skada och kan till exempel omfatta provtagning,
fysioterapi, röntgenundersökning, behandling eller annan undersökning.
Om det efter den grundläggande medicinska utredningen framgår att
vårdansvaret ska överföras till den specialiserade vården utfärdar
behandlande läkare inom primärvården en remiss till läkare inom
specialistvården. Försäkringen kan då lämna ersättning för kostnader
inom specialistvården om övriga förutsättningar för ersättning är
uppfyllda.
För behandling hos psykolog eller psykoterapeut är det tillräckligt att
behandlande läkare inom primärvården bedömer att behandling hos
sådan vårdgivare är nödvändig för det aktuella försäkringsfallet.
Försäkring utan remisskrav
När försäkringen gäller utan remisskrav innebär det att försäkringen kan
lämna ersättning för kostnader även utan att en grundläggande
medicinsk behandling utförts i primärvården.
Särskilt om vissa vårdgivare
Oavsett om försäkringen gäller med eller utan remisskrav är det dock en
förutsättning för behandling hos dietist, sjukgymnast, naprapat,
kiropraktor, arbetsterapeut, logoped, psykolog och psykoterapeut att
remiss lämnas av specialistläkare.
Undersökning, vård och behandling hos privat vårdgivare
Försäkringen lämnar ersättning för kostnader för utredning, vård och
behandling i privat öppen och sluten vård hos
- läkare,
- psykolog, psykoterapeut,
- fysioterapeut, naprapat, kiropraktor och arbetsterapeut,
- logoped, och
- dietist.
Allmänna förutsättningar
Undersökningen, vården och behandlingen ska vara medicinskt befogad.
Kostnaden ska vara godkänd i förväg av Försäkringsbolaget,
vårdgivaren ska bokas i förväg av Försäkringsbolaget och ingå i
Försäkringsbolagets nätverk av privata vårdgivare.
Observera! Ovan under rubriken ”Vad gäller angående remiss?”
framgår vilka förutsättningar som gäller för remiss beroende på om
försäkringen gäller utan eller med krav på remiss och beroende på vilken
vårdgivare som avses.
TLV50184 231201
3(9)
Villkor år 2024 Vårdförsäkring
Begränsat antal behandlingstillfällen
Avseende följande vårdgivare gäller begränsningar av antalet
behandlingstillfällen som ersätts för samma försäkringsfall:
- försäkringen ersätter maximalt tio behandlingstillfällen hos psykolog
och psykoterapeut. Även om behandlingen avser olika försäkringsfall
ersätter försäkringen maximalt tio behandlingstillfällen under samma
försäkringstid,
- försäkringen ersätter maximalt 15 behandlingstillfällen hos
fysioterapeut, naprapat och kiropraktor och arbetsterapeut,
- försäkringen ersätter maximalt fem behandlingstillfällen hos dietist,
- försäkringen ersätter maximalt fem behandlingstillfällen hos logoped.
Ytterligare bedömning
När den försäkrades sjukdom eller olycksfallsskada har bedömts av
läkare föreligger som huvudregel inte rätt till ersättning för kostnader
för ytterligare bedömning. Försäkrad som måste ta ställning till
komplicerad eller osäker medicinsk vård, har dock rätt till en (1) ny
bedömning av specialist i följande fall
- vid livshotande eller särskilt allvarlig sjukdom eller olycksfallsskada,
- om den försäkrade står inför valet att utsätta sig för särskilt riskfylld
behandling, det vill säga att behandlingen i sig kan vara livshotande
eller ge ökade bestående men utöver vad som följer av sjukdomen
eller olycksfallsskadan. Försäkringsbolaget avgör om kraven för att
den försäkrade ska vara berättigad till en ytterligare bedömning är
uppfyllda. En ytterligare bedömning tillhandahålls i form av Second
Opinion i Sverige och/eller Global Second Opinion.
Försäkringen ersätter endast kostnader hänförliga till vård i Sverige. Den
försäkrade har inte rätt till ersättning för kostnader hänförliga till vård
utomlands, eller kostnader som uppkommer i samband med vård
utomlands.
Second Opinion i Sverige
Den försäkrade undersöks på nytt av en specialist i Sverige.
Global Second Opinion
Den försäkrade undersöks inte på nytt utan den ytterligare bedömningen
görs av en specialist, i Sverige eller utomlands, på befintliga journalhandlingar och övrigt relevant och tillgängligt medicinskt material.
Global Second Opinion för familjemedlem
Den försäkrades make/registrerade partner/sambo, eller den
försäkrades barn som inte har fyllt 20 år kan, på de villkor som beskrivs
nedan, vara berättigad till en ytterligare bedömning i form av Global
Second Opinion. Dessa personer benämns nedan familjemedlemmar.
Försäkringen måste ha varit i kraft i minst två år innan den tidpunkt då
familjemedlemmen får begära en ytterligare bedömning av specialist.
Vid denna tidpunkt ska familjemedlemmen sedan minst två år ha varit
folkbokförd på samma adress som den försäkrade. Därutöver gäller
även för familjemedlemmen de allmänna förutsättningarna för att
erhålla en ytterligare bedömning, se ovan.
Utöver möjligheten att få en ytterligare bedömning har familjemedlemmen inte rätt till ersättning från försäkringen, eller rätt att ta del
av de servicemoment som försäkringen tillhandahåller. Kostnaden ska
vara godkänd i förväg av Försäkringsbolaget och vårdgivaren ska bokas
av Försäkringsbolaget.
Eftervård/Medicinsk rehabilitering
Försäkringen lämnar ersättning efter ersättningsbar operation för
nödvändiga och skäliga kostnader för medicinsk rehabilitering efter
remiss från läkare och av läkare utförd eller föreskriven eftervård. För
samma försäkringsfall lämnar försäkringen ersättning i högst
sex månader efter det att eftervården eller den medicinska
rehabiliteringen påbörjades. Om eftervården avser behandling i sluten
vård lämnar försäkringen dock ersättning i högst 21 dagar efter det att
eftervården påbörjades. Ersättning lämnas inte för vistelse på kur-, spaeller liknande anläggning.
Om eftervården eller den medicinska rehabiliteringen avser fysioterapi
lämnar försäkringen – utöver den ersättning som kan lämnas enligt
punkten ”Undersökning, vård och behandling hos privat vårdgivare” -
ersättning för högst tio behandlingstillfällen för samma försäkringsfall.
Eftervården/den medicinska rehabiliteringen ska vara medicinskt
befogad och godkänd i förväg av Försäkringsbolaget och vårdgivaren
ska bokas av Försäkringsbolaget och ingå i Försäkringsbolagets nätverk
av privata vårdgivare.
Kristerapi
Utöver den ersättning som kan lämnas enligt momentet ”Psykolog och
psykoterapeut” lämnar försäkringen ersättning för nödvändiga och
skäliga kostnader för kristerapi i form av behandling hos legitimerad
psykolog eller psykoterapeut. Detta förutsätter att den försäkrade
drabbats av en krisreaktion på grund av
- den försäkrades makes/makas/registrerad partners/sambos eller
barns död,
- överfall, hot, rån eller våldtäkt som riktats mot den försäkrade
och som den försäkrade polisanmält. Dock lämnas inte ersättning i
detta fall om den som utfört handlingen är anhörig till den försäkrade
eller om handlingen riktades mot den försäkrade under dennes
arbetstid.
Kostnaden ska godkännas av Försäkringsbolaget i förväg och
vårdgivaren ska bokas av Försäkringsbolaget och ingå i
Försäkringsbolagets nätverk av privata vårdgivare.
För samma dödsfall eller våldshandling ersätts maximalt fem
behandlingstillfällen.
Hjälpmedel
Försäkringen lämnar ersättning för nödvändiga och skäliga kostnader för
hjälpmedel som anses nödvändigt för sjukdomens eller olycksfallsskadans läkning. Hjälpmedel för stadigvarande bruk ersätts inte.
Ersättning lämnas för ett (1) hjälpmedel inklusive utprovning per
sjukdom eller olycksfall till en kostnad upp till 3 000 kr. För hjälpmedel
efter operation lämnas ersättning till en sammanlagd kostnad upp till ett
halvt (0,5) prisbasbelopp.
Hjälpmedlet ska vara godkänt av ansvarig hjälpmedelshuvudman och
föreskrivet av behandlande läkare. Kostnaden ska vara godkänd i förväg
av Försäkringsbolaget.
Försäkringen lämnar inte ersättning för hjälpmedel i form av glasögon,
linser, hörselhjälpmedel, peruk och CPAP.
Försäkringen lämnar inte heller ersättning för borttappade, stulna och
skadade hjälpmedel.
Vård i utlandet
Med avvikelse från vad som framgår i avsnittet ”Allmänt om rätt till
ersättning” gäller att försäkringen lämnar ersättning för nödvändiga och
skäliga kostnader för sådan sjukvård i utlandet som inte går att erbjuda i
Sverige och endast efter remiss från läkare vid ett läkarbesök som
bokats av Försäkringsbolaget. Sjukvården utomlands ska vara
medicinskt motiverad. Kostnaden ska vara godkänd i förväg av
Försäkringsbolaget. Försäkringsbolaget bokar inte sjukvården i utlandet.
Försäkringen lämnar ersättning för behandlingskostnaden i utlandet,
dock maximalt med ett belopp som uppgår till kostnader som en
behandling av motsvarande storlek skulle ha i Sverige.
Patientavgifter
Försäkringen lämnar ersättning för kostnader som är ersättningsbara
genom försäkringen som avser,
- patientavgifter upp till gällande högkostnadsskydd,
- avgifter för sluten vård på offentligt sjukhus.
Resor och logi
Försäkringen lämnar ersättning för nödvändiga och skäliga merkostnader för resor och logi på grund av planerad privat vård som bokats
av Försäkringsbolaget. När den försäkrades folkbokföringsadress är
belägen på mer än 50 kilometers avstånd från vårdgivaren eller om det
annars finns särskilda skäl kan ersättning lämnas för sådana
merkostnader även i samband med annan vård. Försäkringsbolaget
förbehåller sig rätten att från fall till fall avgöra om särskilda skäl
föreligger.
Om det vid sluten vård av medicinska skäl anses nödvändigt, och även är
föreskrivet av läkare, att anhörig medföljer den försäkrade, lämnas
ersättning även för en sådan anhörigs merkostnader för resa och logi.
Kostnader för resor och logi ska godkännas i förväg av
Försäkringsbolaget och bokas via Försäkringsbolagets Reseservice. Se
vidare punkt 5 ”Reseservice”.
Hemhjälp
Försäkringen lämnar ersättning för nödvändiga och skäliga kostnader för
hemhjälp efter hemkomst från operation som kan ersättas av
försäkringen.
För samma sjukdom eller olycksfallsskada ersätts hemhjälp med
sammanlagt maximalt tolv timmar (inklusive restid) under en period av
högst tio dagar.
Kostnaden för hemhjälp ska godkännas i förväg av Försäkringsbolaget
och vara remitterad av opererande vårdgivare inom SEBs vårdgivarnätverk. Den försäkrade ska lämna en specificerad offertförfrågan för
tjänsten och hemhjälpstjänsten ska utföras av ett företag med
F-skattsedel och registrerat organisationsnummer.
TLV50184 231201
4(9)
Villkor år 2024 Vårdförsäkring
3.2 Vårdgaranti
Specialistläkare
När försäkringen lämnar ersättning för kostnader för besök hos
specialistläkare innehåller försäkringen en vårdgaranti som innebär att
den försäkrade ska få besöka en specialistläkare inom
Försäkringsbolagets vårdgivarnätverk inom sex arbetsdagar. Tiden för
vårdgarantin räknas från och med att remiss för specialistläkarvård har
inkommit till Försäkringsbolaget.
Operation
När försäkringen ersätter operation innehåller försäkringen en vårdgaranti som innebär att den försäkrade ska få en operation genomförd
inom 21 dagar. Tiden för vårdgarantin räknas från och med att
Försäkringsbolaget godkänt operationen.
Ersättning
Om vårdgarantin inte uppfylls får den försäkrade 500 kronor per dygn
från och med dagen efter den dag den försäkrade enligt vårdgarantin
senast ska få besöka specialistläkare eller få en operation genomförd.
Ersättning utgår till dess att operationen eller specialistläkarbesöket
genomförts. För samma försäkringsfall lämnar försäkringen ersättning
med ett belopp som uppgår till maximalt den senast erlagda årspremien
för den försäkrades vårdförsäkring.
Vårdgarantin gäller inte om
- operationen måste senareläggas av medicinska skäl,
- den försäkrade inte accepterar erbjuden tid och plats för operation
eller specialistläkarbesök,
- den försäkrade väljer ett annat operationsalternativ,
- den försäkrade tillsammans med behandlande läkare kommer
överens om operation vid senare tidpunkt än 21 dagar.
4. Valbar omfattning
4.1 Utan Remisskrav
Försäkringstagaren har i samband med tecknandet av försäkringen, eller
vid förnyelse av försäkringen, möjlighet att avtala att försäkringen ska
gälla utan remisskrav. En sådan förändring ska anmälas till
Försäkringsbolaget senast 30 dagar före försäkringstidens slut. Det
framgår av försäkringsbekräftelsen om försäkringen gäller med
remisskrav.
Att försäkringen gäller utan remisskrav innebär att ersättning kan
lämnas för utredning, vård och behandling som utförs av specialistläkare, utan att det föreligger en remiss. Avseende utredning, vård och
behandling hos dietist, sjukgymnast, naprapat, kiropraktor, arbetsterapeut, logoped, psykolog och psykoterapeut kvarstår remisskrav från
specialistläkare. Läs även i avsnittet 3.1 ”Vad ersätter försäkringen?”
under rubriken ”Vad gäller angående remiss?".
4.2 Hälsoundersökning
Försäkringstagaren har i samband med tecknandet av försäkringen, eller
vid förnyelse av försäkringen, möjlighet att avtala att försäkringen ska
omfatta försäkringsmomentet hälsoundersökning. En sådan förändring
ska anmälas till Försäkringsbolaget senast 30 dagar före försäkringstidens slut. Det framgår av försäkringsbekräftelsen och försäkringsbeskedet om försäkringen lämnar ersättning för den försäkrades
kostnader för hälsoundersökningar.
Om försäkringen omfattar hälsoundersökningar lämnar försäkringen
ersättning för den försäkrades kostnader för regelbundna hälsoundersökningar. Hälsoundersökning ersätts första gången när den försäkrade
omfattats av försäkringsmomentet hälsoundersökning under en
sammanhängande tid av tre hela försäkringsår. Därefter lämnas
ersättning vart tredje år. Undersökningen ska i huvudsak omfatta
- undersökning och provtagning hos sjuksköterska,
- läkarundersökning med rådgivning och genomgång av provsvar.
Observera!
- Kostnaden ska vara hänförlig till hälsoundersökning som tillhandahålls
i Sverige.
Kostnaden ska vara godkänd i förväg av Försäkringsbolaget och
Vårdgivaren ska bokas av Försäkringsbolaget och ingå i
Försäkringsbolagets nätverk av privata vårdgivare.
4.3 Rehabiliteringsförsäkring
En försäkringstagare som är arbetsgivare har i samband med tecknandet
av försäkringen, eller i samband med förnyelse av försäkringen,
möjlighet att för samtliga anställda för vilka försäkringstagaren har ett
rehabiliteringsansvar avtala om en rehabiliteringsförsäkring som lämnar
ersättning för arbetslivsanpassad rehabilitering. En sådan förändring ska
försäkringstagaren meddela skriftligen till Försäkringsbolaget senast
30 dagar före försäkringstidens slut. Det framgår av försäkringsbekräftelsen, och i förekommande fall av försäkringsbeskedet, om det
finns en rehabiliteringsförsäkring. Om försäkringen är tecknad inom ett
avtal om TryggPlan, gäller rehabiliteringsförsäkringen de försäkrade
som ingår i en och samma förmånsgrupp.
Försäkringsvillkor
För rehabiliteringsförsäkringen gäller de förutsättningar som framgår av
detta avsnitt. När det saknas särskild reglering i detta avsnitt gäller vad
som framgår av villkoren i övrigt.
Gruppavtal
Till grund för rehabiliteringsförsäkringen ligger ett gruppavtal som ingås
mellan Försäkringsbolaget och försäkringstagaren. Ett gällande
gruppavtal är en förutsättning för att försäkringstagaren ska kunna
teckna rehabilitering och vidare en förutsättning för att försäkringen ska
bestå.
Gruppavtalet utgör samtidigt ett avtal om rehabiliteringsförsäkring för
de anställda som ingår i gruppen av försäkrade.
För vem gäller rehabilitering?
Försäkringen gäller för försäkringstagaren i dennes egenskap av
ansvarig för rehabilitering av anställd.
Gruppmedlemmar
Gruppmedlemmar och försäkrade i rehabiliteringsförsäkringen är
anställda hos försäkringstagaren för vilka försäkringstagaren har ett
rehabiliteringsansvar.
Vad krävs av den försäkrade?
Vid tecknandet eller vid den tidpunkt då den försäkrade anmäls till
försäkringen ska den försäkrade vara fullt arbetsför och ha fyllt 16 år
men inte 64 år.
Under hela försäkringstiden ska den försäkrade uppfylla förutsättningarna för att vara gruppmedlem och
- vara folkbokförd och bosatt i Sverige eller,
- vara anställd och ha sin huvudsakliga sysselsättning i Sverige, men ha
sin fasta bosättning i annat nordiskt land och besöka hemorten
regelbundet. Med regelbundet avses minst en hemresa per vecka.
En försäkrad kan omfattas av försäkringen längst till och med det
försäkringsår den försäkrade fyller 65 år, om försäkringen inte upphört
av annan anledning dessförinnan.
Allmänt om rätt till ersättning
Försäkringen ersätter försäkringstagarens nödvändiga och skäliga
kostnader för arbetslivsanpassad rehabilitering till följd av försäkringsfall, om
- den anställde till följd av sjukdom eller olycksfallsskada har varit
frånvarande från arbetet under längre tid än 28 dagar i följd,
- den anställde har avbrutit sitt arbete vid minst sex tillfällen på grund
av kortare sjukperioder under ett kalenderår,
- det medicinskt kankonstateras att det finns en uppenbar risk för att
frånvaro enligt ovan kommer att inträffa.
Beträffande definitionen av försäkringsfall, se avsnitt 9 "Ordlista".
Samtliga kostnader ska vara godkända i förväg av Försäkringsbolaget.
Försäkringen kan även lämna ersättning avseende en sjukdom- eller
olycksfallsskada som har uppkommit innan försäkringstiden under
förutsättning att den försäkrade har varit behandlings- och symtomfri
under en sammanhängande tid av minst 6 månader. Med arbetslivsanpassad rehabilitering avses rehabiliteringsutredning och
rehabiliteringsåtgärder.
Rehabiliteringsutredning
Försäkringen ersätter försäkringstagarens nödvändiga och skäliga
kostnader för arbetslivsanpassad rehabiliteringsutredning.
Med arbetslivsanpassad rehabiliteringsutredning avses åtgärder för att
underlätta för en anställd att återgå i arbetet. Den rehabiliteringsledare
som utför rehabiliteringsutredningen ska utses av Försäkringsbolaget.
Kostnaden ska vara godkänd i förväg av Försäkringsbolaget. Åtgärderna
ska vara en följd av försäkringstagarens lagstadgade ansvar för att de
anställdas behov av rehabilitering kartläggs och utgörs av:
- kartläggning som behövs för att identifiera den försäkrades behov av
rehabilitering, som utförs av utsedd rehabiliteringsledare och av
rehabiliteringsledaren anlitad specialist,
- rehabiliteringsledarens deltagande i ett möte mellan arbetsgivaren,
försäkringskassan och andra intressenter, när mötet är en
förutsättning för att kunna upprätta förslag till rehabiliteringsplan,
- rehabiliteringsledarens framtagande av förslag till utlåtande om
möjligheten att ta tillvara den försäkrades arbetsförmåga inom
försäkringstagarens verksamhet efter rehabilitering,
TLV50184 231201
5(9)
Villkor år 2024 Vårdförsäkring
- rehabiliteringsledarens framtagande av rehabiliteringsplan,
- rehabiliteringsledarens avrapportering till arbetsgivaren avseende den
försäkrades status efter avslutat försäkringsfall,
- provtagning, utredning och förslag till behandling när det finns skälig
misstanke om missbruk hos anställd.
Med avvikelse från de förutsättningar som uppställs för att en sjukdom
eller olycksfallsskada ska anses som ett försäkringsfall enligt
definitionen i ordlistan i avsnitt 9. gäller beträffande momentet
Rehabiliteringsutredning att ersättning lämnas för sådan utredning vid
sjukdom eller olycksfallsskada som visar symtom under försäkringstiden.
Observera! Efter vissa typer av operationer anses den försäkrade aldrig
som symtomfri. Läs mer i avsnitt 9 ”Ordlistan” under definitionen av
symtom.
Rehabiliteringsåtgärder
Samtliga rehabiliteringsåtgärder ska vara godkända i förväg av
Försäkringsbolaget och ingå i den av Rehabledaren framtagna
rehabiliteringsplanen.
Samtalsterapi
Försäkringen ersätter nödvändiga och skäliga kostnader för behandling
hos psykolog eller legitimerad psykoterapeut i syfte att den försäkrade
ska kunna fortsätta förvärvsarbeta. Försäkringen ersätter maximalt
tre behandlingstillfällen för samma försäkringsfall. Om den försäkrade
har en arbetsrelaterad psykosocial funktionsnedsättning lämnar
försäkringen ersättning för ytterligare maximalt 12 behandlingstillfällen
för samma försäkringsfall.
Sjukgymnast/kiropraktor/naprapat
Försäkringen ersätter nödvändiga och skäliga kostnader för behandling
hos sjukgymnast/kiropraktor/naprapat i syfte att den försäkrade ska
kunna fortsätta förvärvsarbeta. Inom ramen för rehabiliteringsförsäkringen ersätts maximalt tio behandlingstillfällen för samma
försäkringsfall.
Funktionsanalys
Försäkringen ersätter nödvändiga och skäliga kostnader för bedömning
av sjukgymnast eller arbetsterapeut i syfte att den försäkrade ska kunna
fortsätta förvärvsarbeta. Bedömningen ska inte utgöra sjukvård.
Försäkringen ersätter maximalt sex timmars funktionsanalys för samma
försäkringsfall.
Arbetsplatsanalys
Försäkringen ersätter nödvändiga och skäliga kostnader för arbetsplatsanalys av ergonom, sjukgymnast eller arbetsterapeut. Analysen ska
göras ur ett ergonomiskt perspektiv i syfte att den försäkrade ska kunna
fortsätta förvärvsarbeta. Försäkringen ersätter maximalt sex timmars
arbetsplatsanalys för samma försäkringsfall.
Arbetsplatsanpassning
Försäkringen ersätter nödvändiga och skäliga kostnader för anpassning
av ordinarie arbetsplats som framgår av rehabiliteringsplan fastställd av
Försäkringskassan.
Arbetsträning och arbetsprövning
Försäkringen ersätter nödvändiga och skäliga kostnader för arbetsträning eller arbetsprövning som framgår av rehabiliteringsplan
fastställd av Försäkringskassan.
Yrkeslivsplanering
Försäkringen ersätter nödvändiga och skäliga kostnader för yrkeslivsplanering i syfte att den försäkrade ska kunna fortsätta förvärvsarbeta
hos befintlig arbetsgivare. Försäkringen ersätter maximalt åtta timmars
yrkeslivsplanering för samma försäkringsfall.
Specialistläkarbedömning
Försäkringen ersätter nödvändiga och skäliga kostnader för bedömning
av specialistläkare i samband med kartläggning av rehabiliteringsbehov
och rehabiliteringsåtgärder i syfte att den försäkrade ska kunna
fortsätta förvärvsarbeta. Bedömningen ska inte utgöra sjukvård.
Försäkringen ersätter maximalt två bedömningstillfällen för samma
försäkringsfall.
Tekniska hjälpmedel
Försäkringen lämnar ersättning för försäkringstagarens nödvändiga och
skäliga kostnader för personliga arbetstekniska hjälpmedel. Hjälpmedlens användningsområde ska i huvudsak vara knutet till den
anställdes arbetsuppgifter och vara nödvändiga för att denne ska klara
arbetet.
Behovet av hjälpmedlen ska framgå av rehabiliteringsplan fastställd av
Försäkringskassan.
Missbruksavvänjning
När skälig misstanke finns om missbruk hos anställd avseende alkohol
eller narkotika, lämnar försäkringen ersättning för kostnader för en
oavbruten behandlingsperiod under förutsättning att det är medicinskt
motiverat med behandling. Ersättning lämnas med maximalt två
prisbasbelopp.
Försäkringen täcker endast en behandlingsperiod oavsett diagnos till
dess den försäkrade uppnår slutåldern för försäkringen.
Kostnader som inte ersätts
Resekostnader
Rehabiliteringsförsäkringen lämnar inte ersättning för resor.
Samordningskostnader
Rehabiliteringsförsäkringen lämnar inte ersättning för kostnader för
samordning och utredning i samband med varsel och uppsägning,
avskedande, permittering eller liknande.
Rekrytering och coachning
Rehabiliteringsförsäkringen lämnar inte ersättning för kostnader för
individuell vägledning, rekrytering, rådgivning och coachning
beträffande ny anställning eller karriär i samband med omställning.
Övriga begränsningar
I övrigt gäller de begränsningar som framgår av avsnitt 7.2-7.5.
Ansvarstid
För samma försäkringsfall lämnas ersättning under ett år räknat från
den dag rehabiliteringsutredningen påbörjades.
Högsta ersättning
För samma försäkringsfall lämnas inom ramen för rehabiliteringsförsäkringen ersättning med högst sex prisbasbelopp.
Förutsättningar för ersättning
Försäkringstagaren är skyldig att på anmodan styrka ersättningskravet
genom att lämna de upplysningar som står till buds, tillhandahålla
verifikationer, bevis och andra handlingar som behövs för att bedöma
Försäkringsbolagets ansvarighet och ersättningens storlek.
Efterskydd
Rehabiliteringsförsäkringen innehåller inte något efterskydd.
Fortsättningsförsäkring
Rehabiliteringsförsäkringen innehåller inte någon rätt till
fortsättningsförsäkring.
5. Service och rådgivning
Vårdservice
Den försäkrade får tillgång till medicinsk rådgivning per telefon av
legitimerade sjuksköterskor vid de tider som anges i försäkringsbekräftelsen och/eller försäkringsbeskedet.
Reseservice
När försäkringen lämnar ersättning för resor och logi ingår reseservice.
Reseservice innebär att Försäkringsbolaget hjälper till med rese- och
hotellbokning för den försäkrade samt en medföljande anhörig.

6. Ansvarstid och högsta ersättning
Ansvarstid
Ersättning lämnas så länge försäkringen är i kraft, dock under längst
tre år för samma försäkringsfall räknat från skadedatum. Har
försäkringen upphört att gälla upphör ansvarstiden och därmed
ersättningen.
Referens: Avseende definitionen av försäkringsfall, se ordlistan i
avsnitt 9.
Högsta ersättning
För samma försäkringsfall lämnar försäkringen maximalt ersättning med
det belopp som framgår av försäkringsbekräftelsen eller försäkringsbeskedet.
7. Begränsningar i rätten till ersättning
7.1 Viss vård och vissa behandlingar med mera
Ersättning lämnas inte för
- Akut sjukvård. Ersättning lämnas endast för planerad vård i privat regi
i Sverige,
- kontroll och åtgärder som föranleds av graviditet, förlossning, abort,
sterilisering, fertilitetsutredning och behandling av infertilitet,
TLV50184 231201
6(9)
Villkor år 2024 Vårdförsäkring
- vaccination och hyposensibilisering,
- kostnader för transplantation av inre organ,
- läkemedel,
- tandvårdskostnader, tandsjukdom och bettfysiologisk utredning och
behandling,
- kontroller och behandlingar som inte har samband med sjukdom eller
olycksfallsskada,
- kostnader för läkarintyg som inte begärts av Försäkringsbolaget
- annan hälsoundersökning än sådan som ersätts enligt
4.2 ”Hälsoundersökning”,
- plastikkirurgi och kosmetiska behandlingar och operationer eller följder
därav. Dock ersätts bröstrekonstruktion vid bröstcancer och plastikkirurgi vid vanprydande ärr i ansiktet, under förutsättning att
behandlingen och operationen är en följd av ersättningsbar sjukdom
eller olycksfallsskada,
- operativa ingrepp inklusive laserkirurgi i syfte att korrigera ögons
refraktionsfel (brytningsfel),
- behandlingskostnader för snarkning där det av utredningen framgår
att den försäkrade inte lider av sömnapné,
- behandlingar utförda av vårdgivare som inte är legitimerade,
- alternativa behandlingsformer som inte vilar på vetenskaplig grund och
beprövad erfarenhet.
Försäkringen ersätter inte sådan vård som inte kan tillhandahållas av de
privata vårdgivarna i Försäkringsbolagets vårdgivarnätverk. Den
försäkrade kan därför bli hänvisad till den offentliga vården, patientavgiften ersätts då av försäkringen.
7.2 Kostnader som ersätts från annat håll
Ersättning lämnas inte för kostnader som ersätts enligt allmän lag eller
författning, konvention eller från annan försäkring.
7.3 Uteblivna besök
Om den försäkrade får förhinder ska avbokning ske senast 24 timmar
före bokad tid. Ersättning lämnas inte för kostnader för bokning där den
försäkrade uteblivit eller anlänt sent utan att ha avbokat besöket i tid. I
sådant fall blir den försäkrade skyldig att ersätta vårdgivaren för
kostnaden för det uteblivna eller sent avbokade besöket. Undantag
gäller vid akut sjukdom (till exempel magsjuka eller andra akuta
tillstånd) hos den försäkrade eller den försäkrades underåriga barn som
omöjliggör att den försäkrade kan genomföra besöket.
Fram till dess att den försäkrade erlagt dessa kostnader förbehåller sig
Försäkringsbolaget rätten att inte ersätta fortsatt vård eller andra
kostnader vad gäller det aktuella försäkringsfallet. Undantag gäller ifall
den försäkrade kan visa att sådan hantering skulle vara uppenbart
oskälig mot den försäkrade.
7.4 Vissa sjukdomar och olycksfallsskador
Särskilda sjukdomar
Försäkringen gäller inte för
- sjukdom som omfattas av smittskyddslagen eller följder därav,
- demenssjukdom, efter det att diagnos har fastställts av läkare,
- utredning och behandling av neuropsykiatriska diagnoser som
t ex ADHD, ADD eller liknande,
- fetma, övervikt eller undervikt samt följder därav. Dock ersätts
behandling hos dietist enligt avsnitt 3.1, under förutsättning att
övervikten överstiger BMI 35 eller att undervikten understiger BMI 19,
- kroniska sjukdomar eller skador som enligt medicinsk bedömning inte
förväntas kunna botas eller där behandling väsentligt och varaktigt
inte förväntas kunna förbättra den försäkrades tillstånd. Dock ingår
undersökning och behandling fram till dess att en sjukdom eller skada
bedöms vara av sådan kronisk karaktär,
- undersökning, behandling av åderbråck,
- kontroll och behandling av hudförändringar så som t.ex. naevus
och keratoser fram till att remiss till specialistläkare utfärdats av
läkare inom primärvården.
Särskilt riskfylld verksamhet
Försäkringen gäller inte för sjukdom eller olycksfallsskada som
uppkommit till följd av att den försäkrade utövar/deltar i sport-, idrotts-,
äventyrs-, expeditions- eller annan riskfylld sysselsättning.
Exempel på sådana sysselsättningar är när den försäkrade
- under träning eller tävling utövar sport- eller idrottsverksamhet på
elitnivå i lägst division II och uppåt eller motsvarande,
- under träning eller tävling utövar sport- eller idrottsaktivitet på
idrottsgymnasium eller annan utbildning med idrottsinriktning,
- under träning eller tävling deltar i/utövar långlopp, t.ex. maraton,
cykling, mountainbike, multisport, triathlon eller liknande aktiviteter
och tillhör en klubb/förening där den försäkrade omfattas av klubbens
licensiering,
- deltar/utövar motorsport,
- deltar i/utövar kampsport, boxning, brottning, fäktning, karate,
thaiboxning, kickboxning eller liknande aktiviteter,
- utövar verksamhet som stuntman eller luftakrobat,
- deltar i/utövar klättring på berg, is, klippa, glaciär eller jämförbar
utövning, extremskidåkning (utanför markerade pister), downhill
cykling, dykning, kitesurfing, fallskärmshoppning, ballong-, glid eller
drakflygning eller liknande aktivitet,
- deltar i /utövar expeditions- eller äventyrsverksamhet i enskild regi
eller i grupp eller jämförbar utövning.
Missbruk eller kriminell handling
Försäkringen gäller inte för sjukdom eller olycksfallsskada
- som orsakats av alkohol, dopingpreparat, andra berusningsmedel,
narkotiska preparat, felaktigt bruk av läkemedel eller till följd av
spelmissbruk,
- som är en följd av att den försäkrade medverkar i brottslig verksamhet
som är straffbar enligt svensk lag.
Krig, politiska oroligheter eller liknande
Försäkringen gäller inte för sjukdom eller olycksfallsskada som beror på
krig eller politiska oroligheter och som drabbar den försäkrade då han
eller hon vistas i område där sådana förhållanden råder, oavsett om den
försäkrade aktivt deltar i kriget eller oroligheterna eller inte. Utbryter
krig eller oroligheter när den försäkrade vistas i området, gäller
inskränkningen inte under vistelsens första månad, under förutsättning
att den försäkrade inte deltar i kriget eller oroligheterna. Försäkringen
gäller inte heller för sjukdom eller olycksfallsskada som inträffar inom
ett år räknat från hemkomsten efter sådan vistelse om sjukdomen/
olycksfallsskadan kan anses ha inträffat till följd av kriget eller
oroligheterna.
Om Utrikesdepartementet har avrått från att resa till ett område, men
den försäkrade trots denna rekommendation reser dit gäller inte
försäkringen för sjukdom eller olycksfallsskada som inträffar när den
försäkrade vistas i detta område, under den tid som
Utrikesdepartementets avrådande kvarstår.
Atomkärnprocess
Försäkringen gäller inte för sjukdom eller olycksfallsskada vars
uppkomst eller omfattning har samband med atomkärnprocess, t ex
kärnklyvning, kärnsammansmältning eller radioaktivt sönderfall.
7.5Övriga begränsningar
Force majeure
Försäkringsbolaget är inte ansvarigt för en sådan skada som beror på
lagbud, myndighets åtgärd, krigshändelse eller terrorhandling eller
någon annan liknande omständighet. Försäkringsbolaget är inte heller
ansvarigt för en skada som beror på strejk, blockad, bojkott, lockout eller
annan liknande omständighet. Detta gäller även om Försäkringsbolaget
självt vidtar eller är föremål för någon sådan konfliktåtgärd, under
förutsättning att Försäkringsbolaget gjort vad som skäligen kan begäras
för att begränsa de skador som kan uppkomma. Vidare är
Försäkringsbolaget inte skyldigt att i andra fall ersätta en skada som
uppstår, om Försäkringsbolaget har varit normalt aktsamt.
Uppsåtligt framkallande av försäkringsfall eller eget vållande Om den
försäkrade uppsåtligen har framkallat ett försäkringsfall, är
Försäkringsbolaget fritt från ansvar.
Om den försäkrade orsakat försäkringsfallet genom grov vårdslöshet,
har Försäkringsbolaget rätta att sätta ned ersättningen såvitt angår
honom efter vad som är skäligt med hänsyn till den försäkrades
förhållanden och omständigheterna i övrigt.
Oriktiga eller ofullständiga uppgifter
Försäkringstagaren och den försäkrade är enligt försäkringsavtalslagen
(2005:104) skyldiga att på begäran av försäkringsbolaget lämna
upplysningar som kan ha betydelse för frågan om en försäkring ska
meddelas, utvidgas eller förnyas. I lagen regleras konsekvenserna av att
försäkringstagaren lämnar någon uppgift som är oriktig eller
ofullständig.
Svikligt förfarande m.m.
Om försäkringstagaren förfarit svikligt eller i strid mot tro och heder, är
försäkringsavtalet ogiltigt. Premier som har betalats under försäkringstiden återbetalas inte.
TLV50184 231201
7(9)
Villkor år 2024 Vårdförsäkring
Oriktiga uppgifter i övrigt
Om försäkringstagaren eller den försäkrade annars uppsåtligen eller av
oaktsamhet som inte är ringa lämnat oriktiga eller ofullständiga
uppgifter av betydelse gäller följande.
Om Försäkringsbolaget med kännedom om det rätta förhållandet inte till
någon del skulle ha träffat försäkringsavtal med försäkringstagaren, ger
försäkringen inte någon rätt till ersättning för kostnader för sjukdom
eller olycksfallsskada. Premier som har betalats under försäkringstiden
återbetalas inte. Om Försäkringsbolaget med kännedom om det rätta
förhållandet skulle ha träffat försäkringsavtal med försäkringstagaren,
men mot en högre premie eller i övrigt på andra villkor än som avtalats,
gäller följande. Försäkringsbolagets ansvarighet är begränsad till vad
den avtalade premien motsvarar om detta beaktas och/eller om man
tillämpar de villkor som skulle ha tagits med i försäkringsavtalet. Premier
som har betalats under försäkringstiden återbetalas inte.
Oriktiga uppgifter vid sjukdom eller olycksfallsskada
Om den försäkrade eller någon annan som begär ersättning efter en
sjukdom eller olycksfallsskada uppsåtligen eller av grov vårdslöshet
oriktigt har uppgivit eller förtigit eller dolt något av betydelse för
bedömningen av rätten till ersättning, kan ersättningen till denne sättas
ned efter vad som är skäligt med hänsyn till omständigheterna.
Dubbelförsäkring
Om intresse som omfattas av denna försäkring är försäkrat även genom
annan försäkring har Försäkringsbolaget inte något ersättningsansvar
för sjukdomen/olycksfallsskadan. Om det även i den andra försäkringen
finns förbehåll vid dubbelförsäkring, gäller samma förbehåll för båda
försäkringarna. Ansvarigheten fördelas då mellan försäkringarna.
Vård, behandling eller rådgivning
Försäkringsbolaget ansvarar inte för den undersökning, vård eller
behandling som utförs, den rådgivning som lämnas eller den diagnos som
fastställs av vårdgivare som Vårdservice förmedlar genom försäkringen
eller av övriga vårdgivare som försäkringen lämnar ersättning för.
Eventuella klagomål ska riktas mot den som utför undersökningen,
vården eller behandlingen, lämnar rådgivningen eller fastställer en
diagnos.
8. Utbetalning

Förutsättningar för ersättning
Om den försäkrade har anledning anta att han eller hon drabbas av
sjukdom eller olycksfallsskada ska läkare genast anlitas. Den försäkrade
ska stå under regelbunden uppsikt av läkare samt följa dennes
föreskrifter.
I förekommande fall ska den försäkrade följa de anvisningar som
Försäkringsbolaget lämnat i samråd med läkare.
De handlingar och övriga upplysningar som har betydelse för
bedömningen av Försäkringsbolagets ansvarighet ska på begäran
anskaffas och skickas in utan någon kostnad för Försäkringsbolaget.
Den som begär ersättning ska i övrigt följa Försäkringsbolagets
anvisningar om medverkan i utredning av sjukdomen eller olycksfallsskadan.
För att fastställa rätten till ersättning kan Försäkringsbolaget föreskriva
att den försäkrade ska låta undersöka sig hos en särskilt anvisad läkare.
Försäkringsbolaget ersätter kostnaderna för en sådan särskild undersökning och det utlåtande eller intyg som utfärdas i samband med den.
Medgivande att begära in upplysningar
Om Försäkringsbolaget begär det ska den försäkrade lämna sitt
medgivande till att Försäkringsbolaget begär in upplysningar från
nuvarande, tidigare och tillkommande arbetsgivare samt läkare, sjukhus,
någon annan vårdinrättning, Försäkringskassan eller någon annan
försäkringsinrättning, detta för att kunna bedöma sin ansvarighet.
Mottagare
Försäkringsbolaget avgör om ersättningen ska utbetalas till den
försäkrade, eller till den vårdgivare som den försäkrade har anlitat.
Ersättning för rehabilitering kan också betalas till försäkringstagaren.
Tidpunkt för utbetalning
Utbetalning ska ske senast en månad efter det att rätten till ersättning
inträtt och den som gör anspråk på ersättning har fullgjort sina
skyldigheter enligt dessa villkor.
Om det finns anledning att utreda Försäkringsbolaget betalningsskyldighet och mot vem denna ska fullgöras, behöver
Försäkringsbolaget dock inte göra utbetalningen förrän en månad efter
det att utredningen har avslutats. Utredningen ska bedrivas skyndsamt.
Dröjsmålsränta
Försäkringsbolaget betalar dröjsmålsränta enligt räntelagen på belopp
som betalas ut senare än vad som framgår enligt ovan. Ränta betalas
från den dag då utbetalningen skulle ha skett och så länge som beloppet
står kvar i Försäkringsbolagets förvaltning.
Utbetalning: Räntan betalas ut samtidigt som ersättningsbeloppet. Om
den ränta som ska betalas ut är mindre än 100 kronor betalas dock inte
någon ränta ut.
Övertagande av rätt till ersättning
Om Försäkringsbolaget har betalat ersättning för försäkringstagarens
eller den försäkrades kostnader och dessa kostnader ska ersättas enligt
lag, författning eller från annan försäkring, övertar Försäkringsbolaget
försäkringstagarens respektive den försäkrades rätt till sådan
ersättning.
9. Ordlista
Anhörig
Med anhörig avses make, registrerad partner, sambo, barn, förälder eller
syskon.
Behandlingsfri
Med behandlingsfri avses att den försäkrade inte behöver vård,
medicinering, behandling eller behöver genomgå kontroller på grund av
aktuell sjukdom eller olycksfallsskada. Försäkrad som har tid utsatt hos
vårdgivare för återbesök/kontroll till följd av sjukdom/olycksfallsskada
anses inte i något fall vara behandlingsfri.
Dagkirurgi
Med dagkirurgi avses sjukvård som medför operativt ingrepp, men inte
kräver sängplats med övernattning.
Demens
Med demens avses en förvärrad, omfattande försämring av psykiska
funktioner (intellekt, minne och personlighet) orsakad av sjukdomar
(demenssjukdomar) och skador i hjärnan.
Fullständiga ansökningshandlingar
Samtliga uppgifter som behövs för den slutliga prövningen av en
försäkringsansökan.
Fullt arbetsför
Med fullt arbetsför menas att den anställde kan fullgöra ett vanligt
arbete utan inskränkningar, inte uppbär sjuklön från arbetsgivaren, inte
uppbär ersättning från Försäkringskassan (sjukpenning, aktivitetsersättning, sjukersättning, handikappersättning eller liknande
ersättning) och inte har särskilt anpassat arbete eller lönebidragsanställning. Vidare gäller att den anställde inte ska ha haft nedsatt
arbetsförmåga mer än 14 dagar i följd under de senaste tre månaderna.
Försäkrad
En person vars sjukdom eller olycksfallsskada försäkringen gäller för.
Försäkringsbekräftelse
Skriftlig bekräftelse på att ett försäkringsavtal har träffats och som
skickas till försäkringstagaren.
Försäkringsbesked
Skriftlig bekräftelse på att ett försäkringsavtal har träffats som skickas
till den försäkrade.
Försäkringsfall
Med försäkringsfall avses sjukdom eller olycksfallsskada.
För rehabiliteringsförsäkringen i avsnitt 4.3 gäller att med försäkringsfall
avses sjukdom eller olycksfallsskada som har uppkommit under
försäkringstiden.
Försäkringsfallet anses ha uppkommit då sjukdomen eller olycksfallsskadan första gången gav symtom. Dock anses en sjukdom eller
olycksfallsskada ha uppkommit då den försäkrade första gången besökt
läkare, eller fått vård eller medicinering för sjukdomen eller olycksfallsskadan, om symtom ännu inte uppkommit vid den tidpunkten.
Med försäkringsfall avses för rehabiliteringsförsäkringen även sjukdomar och olycksfallsskador som ursprungligen har uppkommit före
försäkringstiden, men som ger symtom under försäkringstiden. Detta
förutsätter dock att den försäkrade ha varit behandlings- och symtomfri
under en sammanhängande tid av minst sex månader.
Sjukdomar eller olycksfallsskador med ett medicinskt samband räknas
som samma försäkringsfall. Detta gäller dock inte om den försäkrade har
varit behandlings- och symtomfri under en sammanhängande tid av
minst ett år.
Observera! Efter vissa typer av operationer anses den försäkrade aldrig
som symtomfri. Läs mer under definitionen av symtom i denna ordlista.
TLV50184 231201
8(9)
Villkor år 2024 Vårdförsäkring
Försäkringsgivare
Ett försäkringsbolag som har åtagit sig att lämna försäkringsersättning i
enlighet med vad som avtalats i försäkringsavtalet. I dessa villkor är
SEB Pension och Försäkring AB försäkringsgivaren.
Försäkringsrisk
Den risk Försäkringsbolaget tar för att behöva betala ut ersättning för de
kostnader som den aktuella försäkringen lämnar ersättning för.
Försäkringstagare
Den som äger försäkringen.
Hemorten
Med hemorten avses den ort där den försäkrade är folkbokförd.
Hälsoprövning
Vid ansökan om en försäkring och ändring av en gällande försäkring har
Försäkringsbolaget rätt att hälsopröva den försäkrade och har då rätt
att begära in hälsodeklaration, sjukjournaler och andra intyg eller
utlåtanden om den försäkrades hälsotillstånd.
Icke behandlingsbar
Med icke behandlingsbar menas en sjukdom/ olycksfallsskada som enligt
medicinsk erfarenhet inte förväntas gå att bota eller väsentligt och
varaktigt kunna förbättra den försäkrades tillstånd.
Legitimerad vårdgivare
Med legitimerad vårdgivare avses den som uppfyller kraven på
legitimation i 4 kap patientsäkerhetslagen (2010:659).
Olycksfallsskada
Med olycksfallsskada avses kroppsskada som drabbat den försäkrade
ofrivilligt genom plötslig ytttre händelse.
Prisbasbelopp
Prisbasbeloppet enligt socialförsäkringsbalken (2010:110), är ett tal
som visar prisutvecklingen, inflationen i samhället. Det fastställs varje år
av regeringen efter beräkning av Statistiska Centralbyrån.
Privat sjukvård
Vårdinsats som inte till någon del finansieras med offentliga medel.

Rehabiliteringsledare
Med rehabiliteringsledare menas en person som har en högskoleutbildning med rehabiliteringsinriktning såsom t.ex. sjukgymnast eller
arbetsterapeut samt en utbildning till auktoriserad rehabiliteringsledare.
Rehabiliteringsledarens primära roll är att stödja sjukskrivna individer i
rehabiliteringsprocessen för att underlätta återgång i arbete.
Remiss
Med remiss avses en skriftlig hänvisning utfärdad av läkare i Sverige.
Remissen får högst vara sex månader gammal vid tidpunkten för SEB:s
bokning av vården.
Sjukdom
Med sjukdom avses av läkare dokumenterad försämring av den fysiska
eller psykiska hälsan, som inte är att betrakta som en olycksfallsskada.
Med sjukdom avses dock inte frivilligt orsakad kroppsskada.
Skadedatum
Med skadedatum avses det datum som sjukdomen eller olycksfallsskadan anmälts till Försäkringsbolaget. Om kostnaderna har uppstått
innan tidpunkten för anmälan avses med skadedatum istället den
tidpunkt då kostnaden uppstod.
Sluten vård
Med sluten vård avses sjukvård som kräver sängplats med en eller flera
övernattningar.
Symtom
Med symtom avses tecken på att sjukdom finns eller håller på att bryta
ut. Med symtom avses också tecken på att en olycksfallsskada har
inträffat.
Om den försäkrade någon gång har opererats i knän eller axlar eller om
den försäkrade har genomgått en operation där främmande material
(exempelvis skruvar, nät, pacemaker m.m.) har opererats in i kroppen
gäller dock att den försäkrade aldrig anses som symtomfri så vitt avser
de besvär eller åkommor som var anledning till operationen.
Öppen vård
Med öppen vård avses sjukvård som inte kräver sängplats med
övernattning.


TLV50184 231201
9(9)
Villkor år 2024 Vårdförsäkring
Om du inte är nöjd
Kontakta oss
Vår strävan är att du som kund alltid ska vara nöjd med oss. Om något
inte har fungerat som det ska, vill vi förstås veta varför. Om du är
missnöjd med ett beslut eller handläggningen i ett ärende kan du därför
alltid vända dig till oss.
Börja alltid med att kontakta den person eller avdelning som har
handlagt ditt ärende. Vi får då också möjlighet att se över ditt ärende
igen. Om du behöver hjälp att hitta rätt person eller avdelning kan du
kontakta vår växel på telefon 0771-62 10 00.
Om du fortfarande inte är nöjd efter beslut av din handläggare, kan du
vända dig till Klagomålsansvarig för att få en överprövning av ditt
ärende. För att Klagomålsansvarig ska kunna hjälpa dig på bästa sätt ber
vi dig skriftligen meddela oss ditt personnummer/försäkringsnummer
och vad ditt klagomål gäller samt vem du har varit i kontakt med tidigare.
SEB, Pension & Försäkring, Klagomålsansvarig, 106 40 Stockholm
Andra instanser
Du har även möjlighet att kontakta instanser utanför Försäkringsbolaget.
Konsumentvägledaren i din hemkommun lämnar kostnadsfritt
information och råd i bank- och försäkringsfrågor till konsumenter.
Konsumenternas Försäkringsbyrå lämnar kostnadsfritt upplysningar
och råd i försäkringsfrågor till konsumenter.
Konsumenternas Försäkringsbyrå, Box 24215, 104 51 Stockholm,
telefon 0200-22 58 00, www.konsumenternas.se
Konsumentverket lämnar webbaserad konsumentupplysning genom
Hallå konsument, www.hallakonsument.se
Personförsäkringsnämnden avger rådgivande yttranden i tvister
mellan konsumenter och försäkringsbolag avseende sjuk-, olycksfallsoch livförsäkring i de fall där det krävs medicinska bedömningar.
Nämnden kan även pröva en konsuments rätt att teckna eller förnya en
individuell personförsäkring. För att nämnden ska pröva ärendet finns
bland annat vissa tidsgränser.
Personförsäkringsnämnden, Box 24067, 104 50 Stockholm,
telefon 08-522 787 20, www.forsakringsnamnder.se/
personforsakringsnamnden/provning-i-namnden-pfn/
Allmänna reklamationsnämnden (ARN) lämnar rekommendationer på
hur tvister mellan konsumenter och näringsidkare bör lösas. En anmälan
till ARN ska vara skriftlig. För att nämnden ska pröva ärendet finns bland
annat vissa värde- och tidsgränser. ARN prövar dock inte den typ av
ärenden som prövas av Personförsäkringsnämnden.
Allmänna reklamationsnämnden (ARN), Box 174, 101 23 Stockholm,
telefon 08-508 860 00, www.arn.se
EU:s webbplats för tvistlösning online
Om tvisten rör ett avtal som ingåtts via internet kan du även lämna in ditt
klagomål via EU:s webbplats för tvistlösning online.
www.ec.europa.eu/odr
Domstol
Slutligen kan ett ärende alltid hänskjutas till rättslig prövning vid allmän
domstol. Ytterligare information om domstolsväsendet kan du få av
Domstolsverket, 551 81 Jönköping, telefon 036-15 53 00,
fax 036-16 57 21, www.domstol.se
Information enligt dataskyddsförordningen
((EU) 2016/679) om behandling av personuppgifter
 m.m. i SEB Pension och Försäkring AB
Personuppgiftsansvarig
SEB Pension och Försäkring AB - nedan Pension & Försäkring
Org.nr 516401-8243
106 40 Stockholm
Telefon 077-11 11 800
Pension & Försäkrings integritetspolicy, med fullständig information om
Pension & Försäkrings personuppgiftsbehandling, hittar du på
seb.se/personuppgifter-pf. Du kan också vända dig till Pension &
Försäkrings kundcenter för att få informationen per post.
Nedan följer en sammanfattning av hur Pension & Försäkring hanterar
dina personuppgifter och dina rättigheter.
Insamling av personuppgifter
Personuppgifter lämnas och inhämtas innan och i samband med att en
kundrelation inleds och ett avtal ingås och/eller ett uppdrag lämnas, eller
i övrigt i samband med en kundrelation. Vid kontakt med Pension &
Försäkring per telefon kan samtalet komma att spelas in.
Ändamål
Pension & Försäkring behandlar personuppgifter för de ändamål som
anses nödvändiga enligt nedan:
- ingående, administration och fullgörelse av ingångna avtal, inklusive
rådgivning
- för uppfyllande av förpliktelser enligt lag, annan författning eller
myndighetsbeslut
- för marknads- och kundanalyser samt systemutveckling och
marknadsföring
Notera att känsliga personuppgifter, främst uppgifter om hälsa, i vissa
fall kan komma att behandlas.
Personuppgifter kan för angivna ändamål – med beaktande av reglerna
om sekretess – ibland komma att lämnas ut till andra bolag inom
SEB-koncernen eller till företag såväl inom EU/EES som utom EU/EES
(tredje land) som SEB-koncernen samarbetar med.
Dina rättigheter
Du har rätt att få information om vilka personuppgifter om dig som
behandlas av Pension & Försäkring och har därmed rätt att få ett
registerutdrag.
Du kan även vända dig till Pension & Försäkring om du vill:
a) begära rättelse av felaktig eller ofullständig uppgift,
b) begära radering eller begränsning av behandlingen av
personuppgifter,
c) invända mot behandlingen eller
d) få ut de personuppgifter som du själv har tillhandahållit Pension &
Försäkring och som Pension & Försäkring behandlar med stöd av
avtal eller samtycke samt, om det är tekniskt möjligt, få dessa
överförda direkt till annan personuppgiftsansvarig (dataportabilitet).
Din begäran och/eller invändning enligt ovan prövas av Pension &
Försäkring i det enskilda fallet.
Om du önskar information eller har en begäran enligt ovan, kan du lämna
eller skicka en begäran härom till SEB, Dataskydd, 106 40 Stockholm,
eller kontakta Pension & Försäkring på telefonnummer ovan. På samma
sätt kan du anmäla om du inte vill ha direktreklam från Pension &
Försäkring.
Dataskyddsombud
Pension & Försäkring har utsett ett dataskyddsombud som har till
uppgift att övervaka att Pension & Försäkring följer reglerna om skydd
av personuppgifter. Dataskyddsombudet ska fullgöra sitt uppdrag på ett
oberoende sätt i förhållande till Pension & Försäkring. Du kan kontakta
dataskyddsombudet på SEB, Dataskyddsombud, 106 40 Stockholm.

Vårdförsäkring Special
Kompletterar den offentliga vården
Snabb vård när du behöver det
Medicinsk rådgivning
Låg månadskostnad

Om Vårdförsäkring Special
Vårdförsäkring Special är ett komplement till den offentliga vården och passar dig som vill ha ett enkelt och tryggt grundskydd till en låg månadskostnad. Du kan snabbt få hjälp inom den privata vården och ersättning för såväl behandling och eftervård som eventuella hjälpmedel. Du kan ringa och få rådgivning och vid behov få hjälp att boka läkartid, vardagar klockan 8–16.30.


Teckna Vårdförsäkring Special
Du är välkommen att ringa oss på 077-11 11 800. Öppet måndag–fredag 8–16.30.

En förutsättning för att kunna teckna Vårdförsäkring Special är att du har konto eller kredit i SEB, alternativt är medlem i en förening, organisation eller är anställd på ett företag som har tecknat gruppavtal om Vårdförsäkring Special med oss.


Vad ingår i Vårdförsäkring Special?
Vårdförsäkring Special kan ersätta kostnader för:

Privat vård: undersökning, diagnostisering, behandling, operation och eftervård
Hjälpmedel för sjukdomens eller olycksfallsskadans läkning
Vårdförsäkring Special ersätter upp till 1 000 000 kronor för varje sjukdom eller olycksfallsskada. Ersättningen lämnas under ett år.

Begränsningar
Försäkringen omfattar inte behandlingar som utförs av fysioterapeut, kiropraktor, naprapat, psykolog eller psykoterapeut. Försäkringen ersätter inte offentlig vård.


Vad kostar det?
Premien baseras på din ålder vid nästa födelsedag.

Ålder 	Årspremie (kr)	Månadspremie (kr)
16-35	1 476		123
36-45	1 644		137
46-50	1 872		156
51-55	1 992		166
56-60	2 256		188
61-65	2 976		248
66-70	3 372		281
71-75	4 176		348
76-80	5 184		432

TLV50187 231130
1(7)
Villkor år 2024
Vårdförsäkring Special
Gäller från 2024-01-01
Översikt
Inledning
Dessa villkor gäller för Vårdförsäkring Special som är tecknad i SEB Pension och Försäkring AB, organisationsnummer 516401-8243 nedan
kallat Försäkringsbolaget. Dessa villkor omfattar alla försäkringsmoment, notera dock att alla försäkringsavtal inte innehåller alla
försäkringsmoment.
Innehåll

1. Försäkringsavtalet 1
2. Premier 2
2.1 Allmänt om premie 2
2.2 Premiebetalning 2
3. Rätt till ersättning 3
3.1 Vad ersätter försäkringen 3
3.2 Vårdgaranti 3
4. Vårdservice 3
5. Självrisk 3
6. Ansvarstid och högsta ersättning 3
7. Begränsningar i rätten till ersättning 4
7.1 Sjukdom eller olycksfallsskada innan försäkringen
träder i kraft 4
7.2 Viss vård och vissa behandlingar m.m 4
7.3 Kostnader som ersätts från annat håll 4
7.4 Uteblivna besök 4
7.5 Vissa sjukdomar och olycksfallsskador 4
7.6 Övriga begränsningar 4
8. Utbetalning 5
9. Ordlista 6
Om du inte är nöjd 7
Information enligt dataskyddsförordningen ((EU) 2016/679) 7
Ordlistan
I villkoren finns ett antal fackord som inte förklaras där du finner
dem i den löpande texten.
Vi har samlat förklaringarna på ett ställe, i ordlistan.
1. Försäkringsavtalet
Gruppavtalet
Till grund för vårdförsäkringen ligger ett gruppavtal mellan
Försäkringsbolaget och en företrädare för gruppen av de försäkringsberättigade. Ett gällande gruppavtal är en förutsättning för att
gruppföreträdaren eller en försäkringsberättigad person ska kunna
teckna en försäkring och vidare en förutsättning för att försäkringen ska
bestå. Om försäkringen är en obligatorisk gruppförsäkring utgör gruppavtalet samtidigt ett försäkringsavtal om Vårdförsäkring Special till
förmån för gruppen av de försäkringsberättigade.
Parter
Parter är dels försäkringstagaren, dels Försäkringsbolaget.
Vem får teckna försäkringen?
Frivillig gruppförsäkring
Om försäkringen är en frivillig gruppförsäkring har en fysisk person som
uppfyller förutsättningarna för att tillhöra den grupp som omfattas av
ett gällande gruppavtal rätt att teckna försäkring.
Obligatorisk gruppförsäkring
Om försäkringen är en obligatorisk försäkring tecknar gruppföreträdaren
försäkringen för gruppen av de försäkringsberättigade.
Den som tecknar försäkringen är försäkringstagare.
Referens: Ytterligare förutsättningar för att kunna omfattas av
försäkringen framgår av 1. ”Försäkringsavtalet”, ”Vad krävs av den
försäkrade?”.
Förutsättningar
Försäkringsavtalet grundar sig på de uppgifter som försäkringstagaren
eller den försäkrade skriftligen eller på annat sätt enligt avtal lämnat till
Försäkringsbolaget.
För försäkringsavtalet gäller vad som anges i försäkringsbekräftelsen
och de handlingar som hör till denna, i förekommande fall i försäkringsbeskedet samt i dessa villkor och i gruppavtalet.
Försäkringen har inte tecknats i samband med tjänst.
Tillämpliga lagar
För försäkringsavtalet gäller försäkringsavtalslagen (2005:104) och
svensk allmän lag i övrigt.
Tvist angående avtalet ska prövas av svensk domstol. Detta gäller även
om tvisten avser sjukdom eller olycksfallsskada som inträffat utomlands.
Vad krävs av den försäkrade?
Vid tecknandet av en frivillig gruppförsäkring, eller vid den tidpunkt då
den försäkrade anmäls till en obligatorisk gruppförsäkring, ska den
försäkrade vara fullt arbetsför och ha fyllt 16 år, men inte 71 år. Under
hela försäkringstiden ska den försäkrade vara folkbokförd och bosatt i
Sverige. Under hela försäkringstiden ska den försäkrade uppfylla de
förutsättningar som uppställs enligt gruppavtalet för att tillhöra gruppen
av försäkringsberättigade.
Observera! Om den försäkrade inte uppfyller dessa krav omfattas han
eller hon inte av försäkringen.
Om inte försäkringen upphört tidigare av annan anledning, upphör
försäkringen senast vid utgången av det försäkringsår under vilket den
försäkrade fyller 80 år.
Referens: Beträffande när en försäkrad ska anmälas till en obligatorisk
gruppförsäkring, se 1. ”Krav på anmälan”.
När inträder Försäkringsbolagets ansvar?
Under förutsättning att ett försäkringsavtal blir gällande mellan
Försäkringsbolaget och försäkringstagaren inträder Försäkringsbolagets
ansvar för en sjukdom eller olycksfallsskada enligt nedanstående.
Frivillig gruppförsäkring
Under förutsättning att den försäkrade när försäkringen tecknas tillhör
den försäkringsberättigade gruppen och kan omfattas av försäkringen
inträder Försäkringsbolagets ansvar dagen efter den dag då första
premien betalas.
TLV50187 231130
2(7)
Villkor år 2024 Vårdförsäkring Special

Obligatorisk gruppförsäkring
Om den försäkrade när gruppavtalet ingås uppfyller förutsättningarna
för att tillhöra gruppen av försäkringsberättigade, och förutsättningarna
för att omfattas av försäkringen, inträder Försäkringsbolagets ansvar för
respektive försäkrad från och med den första dagen i månaden efter den
månad då gruppavtalet ingåtts och försäkringen tecknats, om premien
betalas.
Om den försäkrade först efter att gruppavtalet har ingåtts uppfyller
förutsättningarna för att tillhöra gruppen av försäkringsberättigade, och
förutsättningarna för att omfattas av försäkringen, inträder
Försäkringsbolagets ansvar för respektive försäkrad från och med den
första dagen i månaden efter den månad under vilken den försäkrade
uppfyller dessa förutsättningar, om premien betalas.
Referens: Beträffande vad som krävs av den försäkrade för att
omfattas av försäkringen, se 1. ”Försäkringsavtalet”.
Undantag: Om det framgår av ansökningshandlingarna eller på annat
sätt att försäkringsavtalet ska börja gälla vid senare tidpunkt inträder
Försäkringsbolagets ansvar vid den tidpunkten.
I sådana fall börjar försäkringen gälla vid denna tidpunkt.
Krav på anmälan och avanmälan vid obligatorisk gruppförsäkring
Krav på anmälan
Vid ingående av gruppavtalet ska gruppföreträdaren anmäla de
personer som tillhör gruppen av försäkringsberättigade, och som
uppfyller förutsättningarna för att omfattas av försäkringen, till
Försäkringsbolaget senast vid ett av Försäkringsbolaget anvisat datum.
Gruppföreträdaren ska även anmäla en försäkrad som först efter det att
gruppavtalet ingåtts uppfyller förutsättningarna för att tillhöra gruppen
av försäkringsberättigade, och som uppfyller förutsättningarna för att
omfattas av försäkringen, senast vid ett av Försäkringsbolaget anvisat
datum.
Om gruppföreträdaren inte anmäler samtliga försäkrade som uppfyller
förutsättningarna för att tillhöra gruppen av försäkringsberättigade, och
som uppfyller förutsättningarna för att omfattas av försäkringen, och
premien därmed inte betalats i rätt tid har Försäkringsbolaget rätt att
säga upp försäkringen till upphörande.
Referens: Beträffande uppsägning till följd av utebliven eller försenad
betalning, se 2. ”Premier”.
Krav på avanmälan
Om den försäkrade inte längre omfattas av försäkringen på grund av att
han eller hon inte längre tillhör den försäkringsberättigade gruppen, eller
att den försäkrade inte längre är folkbokförd och bosatt i Sverige ska
försäkringstagaren avanmäla den försäkrade senast månaden efter
utträdet ur gruppen eller den tidpunkt då den försäkrade inte längre är
folkbokförd och bosatt i Sverige.
Observera! Om ersättning har utbetalats när den försäkrade inte
omfattades av försäkringen är försäkringstagaren återbetalningsskyldig.
Försäkringstiden
Om inte något annat har avtalats upphör försäkringen vid avtalstidens
slut för gruppavtalet med gruppföreträdaren.
Försäkringstiden anges i försäkringsbekräftelsen och i förekommande
fall i försäkringsbeskedet.
Förnyelse av försäkringen
Om inte annat avtalats förnyas försäkringen med ett år vid försäkringstidens slut genom att försäkringstagaren betalar den premie som
Försäkringsbolaget underrättat försäkringstagaren om genom att skicka
en avi till denne. Om högre premie eller ändrade villkor ska gälla för den
nya försäkringen ska Försäkringsbolaget meddela detta senast i
samband med att premieavin skickas.
Om Försäkringsbolaget inte önskar förnya försäkringsavtalet ska
motparten skriftligen underrättas om detta senast 30 dagar före
försäkringstidens slut.
Uppsägning av gruppavtalet
Om gruppavtalet upphör på grund av uppsägning av Försäkringsbolaget
upphör försäkringen att gälla en månad efter det att meddelande om
uppsägningen skickats till försäkringstagaren, för det fall försäkringen är
en frivillig gruppförsäkring, respektive till den försäkrade, för det fall
försäkringen är en obligatorisk gruppförsäkring. Om gruppavtalet
upphör på grund av uppsägning av gruppföreträdaren upphör
försäkringen tidigast en månad efter det att uppsägningen kom till
Försäkringsbolaget.
Efterskydd
Efterskydd innebär att försäkringen fortsätter att gälla trots att
försäkringen har upphört på grund av att den försäkrade utträtt ur den
försäkrade gruppen av annat skäl än att denne har uppnått ordinarie
slutålder.
Efterskydd gäller i tre månader efter det att försäkringen upphört, dock
längst till ordinarie slutålder. Rätten till efterskydd gäller dock inte om
den försäkrade varit försäkrad under kortare tid än sex månader och
inte heller i den utsträckning den försäkrade på annat sätt har fått eller
uppenbarligen kan få skydd av samma slag som tidigare.
Referens: Beträffande den försäkrade gruppen, se 1. ”Försäkringsavtalet”.
Fortsättningsförsäkring
Om försäkringen har upphört på grund av att Försäkringsbolaget sagt
upp försäkringen till försäkringstidens utgång eller att gruppavtalet
sagts upp har den försäkrade rätt att, inom tre månader teckna en
fortsättningsförsäkring med liknande omfattning som gällde då
försäkringen upphörde. Dessutom föreligger rätt till fortsättningsförsäkring i en obligatorisk gruppförsäkring om försäkringen sägs upp på
grund av att premien inte har betalats i rätt tid.
Rätten till fortsättningsförsäkring gäller dock inte om den försäkrade
varit försäkrad under kortare tid än sex månader och inte heller i den
utsträckning den försäkrade på annat sätt har fått eller uppenbarligen
kan få skydd av samma slag som tidigare.
Om försäkringen har upphört på grund av att den försäkrade inte längre
uppfyller kraven för att ingå i gruppen av försäkringsberättigade enligt
gruppavtalet har den försäkrade rätt att, inom tre månader, teckna en
fortsättningsförsäkring med liknande omfattning som gällde när
försäkringen upphörde. Rätten till fortsättningsförsäkring gäller dock
inte om försäkringen har varit i kraft under kortare tid än sex månader.
2. Premier
2.1 Allmänt om premie
Försäkringstagarens skyldighet att betala premie
Försäkringstagarens skyldighet när det gäller att upprätthålla
försäkringsavtalet består i att betala premien på det sätt som
försäkringsavtalet anger.
Betalningstermin
Betalningsterminen framgår av försäkringsbekräftelsen.
Obligatorisk gruppförsäkring
Om försäkringstagaren under en sammanhängande period av 30 dagar
anmäler mer än 20 procent fler försäkrade till försäkringen under
försäkringstiden förbehåller sig Försäkringsbolaget rätten – om premien
betalas årsvis – att redan då försäkringstagaren anmäler de försäkrade
till Försäkringsbolaget debitera ytterligare premie för dessa försäkrade.
Beräkning av premien
För frivillig gruppförsäkring bestäms premien för försäkringstiden. För
obligatorisk gruppförsäkring bestäms premien för avtalstiden för
gruppavtalet. Premien räknas om på förfallodagen vid förnyelse av
försäkringsavtalet respektive av gruppavtalet. Vid förnyelse har
Försäkringsbolaget rätt att ändra premien.
Referens: Beträffande förnyelse av avtalet se 1. ”Försäkringsavtalet”.
2.2 Premiebetalning
Premiebetalningen regleras i avtalet
Rättigheter och skyldigheter vid premiebetalning regleras i försäkringsavtalet. Av försäkringsbekräftelse och fakturaspecifikation framgår den
avtalade premien och premieförfallodagen.
När ska premien betalas?
Premien ska betalas på den i fakturan eller på annat sätt, angivna
förfallodagen.
Utebliven eller försenad betalning
Om premien inte betalas i rätt tid har Försäkringsbolaget rätt att säga
upp försäkringen till upphörande. Uppsägningen får verkan 14 dagar
efter den dag då uppsägningen avsändes, om inte premien betalas inom
denna frist.
Återupplivning
Om dröjsmålet inte avser första premien och premien betalas inom
tre månader från det att uppsägningen fått verkan, återupplivas
försäkringen till att gälla enligt sin tidigare omfattning från och med
dagen efter den dag då premien betalas. Beträffande obligatorisk
gruppförsäkring kan återupplivning endast ske för hela gruppen.
TLV50187 231130
3(7)
Villkor år 2024 Vårdförsäkring Special
Om försäkringstagaren begär att en försäkring, som på grund av
dröjsmål med premiebetalning upphört att gälla, ska återupplivas, har
Försäkringsbolaget rätt att ta ut en särskild avgift för att genomföra
återupplivningen av försäkringen. Försäkringsbolaget fastställer
återupplivningsavgiften löpande. Avgiften får högst uppgå till 2 procent
av ett prisbasbelopp.
Avgift för särskild underrättelse vid obetald premie
Den försäkrade kan begära en särskild underrättelse från
Försäkringsbolaget för det fall att försäkringen sägs upp på grund av
obetald premie. Försäkringsbolaget har rätt att ta ut en avgift i samband
med en sådan begäran. Försäkringsbolaget kan begära att avgiften
erläggs särskilt av försäkringstagaren eller den försäkrade.
Försäkringsbolaget fastställer avgiften för särskild underrättelse
löpande. Avgiften får högst uppgå till 2 procent av ett prisbasbelopp.
Dröjsmålsränta
Om en premie inte betalas på förfallodagen har Försäkringsbolaget rätt
att kräva dröjsmålsränta enligt räntelagen (1975:635). Avgiften får
högst uppgå till 2 procent av ett prisbasbelopp.
3. Rätt till ersättning
3.1 Vad ersätter försäkringen?
Allmänt om rätt till ersättning?
- Försäkringen ersätter den försäkrades kostnader som föranletts av
ett försäkringsfall, enligt vad som framgår av detta avsnitt. Med
försäkringsfall avses som utgångspunkt sjukdom och olycksfallsskada
som har uppkommit under försäkringstiden, läs mer om definitionen
av försäkringsfall, i ordlistan i avsnitt 9.
- Försäkringen kan även lämna ersättning avseende en sjukdom- eller
olycksfallsskada som har uppkommit innan försäkringstiden under
förutsättning att den försäkrade har varit behandlings- och symtomfri
under en sammanhängande tid av minst två år.
Observera! Efter vissa typer av operationer anses den försäkrade
aldrig som symtomfri. Läs mer i avsnitt 9 ”Ordlistan” under
definitionen av symtom.
- Kostnaderna ska uppstå under försäkringstiden.
- Kostnaderna ska vara hänförliga till vård eller hjälpmedel som
tillhandahålls i Sverige.
- Samtliga kostnader ska vara godkända i förväg av Försäkringsbolaget.
Av respektive moment nedan framgår vilka ytterligare krav som uppställs för att rätt till ersättning ska föreligga för dessa kostnader.
Särskilt om vissa vårdgivare
Oavsett om försäkringen gäller med eller utan remisskrav är det dock en
förutsättning för behandling hos dietist, arbetsterapeut, logoped, att
remiss lämnas av specialistläkare.
Undersökning, vård och behandling hos privat vårdgivare
Försäkringen lämnar ersättning för kostnader för utredning, vård och
behandling i privat öppen och sluten vård hos
- läkare,
- arbetsterapeut,
- logoped, och
- dietist.
Allmänna förutsättningar
Undersökningen, vården och behandlingen ska vara medicinskt befogad.
Vårdgivaren ska bokas i förväg av Försäkringsbolaget och ingå i
Försäkringsbolagets nätverk av privata vårdgivare. Kostnaden ska vara
nödvändig och skälig samt godkänd i förväg av Försäkringsbolaget.
Begränsat antal behandlingstillfällen
Avseende följande vårdgivare gäller begränsningar av antalet
behandlingstillfällen som ersätts för samma försäkringsfall:
- Försäkringen ersätter maximalt fem behandlingstillfällen hos dietist,
- Försäkringen ersätter maximalt fem behandlingstillfällen hos
arbetsterapeut,
- Försäkringen ersätter maximalt fem behandlingstillfällen hos logoped.
Eftervård/Medicinsk rehabilitering
Försäkringen lämnar efter ersättningsbar operation ersättning för
nödvändiga och skäliga kostnader för medicinsk rehabilitering efter
remiss från läkare och av läkare utförd eller föreskriven eftervård. För
samma försäkringsfall lämnar försäkringen ersättning i högst
sex månader efter det att eftervården eller den medicinska
rehabiliteringen påbörjades. Om eftervården avser behandling i sluten
vård lämnar försäkringen dock ersättning i högst 21 dagar efter det att
eftervården påbörjades. Ersättning lämnas inte för vistelse på kur-, spaeller liknande anläggning.
Kostnaden ska vara medicinskt befogad och godkänd i förväg av
Försäkringsbolaget och Vårdgivaren ska bokas av Försäkringsbolaget
och ingå i Försäkringsbolagets nätverk av privata vårdgivare.
Hjälpmedel
Försäkringen lämnar ersättning för nödvändiga och skäliga kostnader för
hjälpmedel som bidrar till sjukdomens eller olycksfallsskadans läkning
och som är avsedda för tillfälligt bruk.
Ersättning lämnas för ett (1) hjälpmedel inklusive utprovning per
sjukdom eller olycksfall till en kostnad upp till 3 000 kr. För hjälpmedel
efter operation lämnas ersättning till en sammanlagd kostnad upp till
ett halvt (0,5) prisbasbelopp.
Hjälpmedlet ska vara godkänt av ansvarig hjälpmedelshuvudman och
föreskrivet av behandlande läkare. Kostnaden ska vara godkänd i förväg
av Försäkringsbolaget.
Försäkringen lämnar inte ersättning för hjälpmedel i form av glasögon,
linser, hörselhjälpmedel, peruk och CPAP.
Försäkringen lämnar inte heller ersättning för borttappade, stulna och
skadade hjälpmedel.
3.2 Vårdgaranti
Specialistläkare
När försäkringen lämnar ersättning för kostnader för besök hos
specialistläkare inom privat vård innehåller försäkringen en vårdgaranti
som innebär att den försäkrade ska få besöka specialistläkare inom
Försäkringsbolagets vårdgivarnätverk inom 6 arbetsdagar.
Tiden för vårdgarantin börjar räknas från och med att remiss för
specialistläkarvård har inkommit till Försäkringsbolaget.
Operation
När försäkringen ersätter operation innehåller försäkringen en vårdgaranti som innebär att den försäkrade har rätt att få en operation
genomförd inom 21 dagar. Tiden för vårdgarantin räknas från och med
att Försäkringsbolaget godkänt operationen.
Om vårdgarantin inte uppfylls får den försäkrade 500 kronor per dygn
från och med dagen efter den dag den försäkrade enligt vårdgarantin
senast ska få besöka specialistläkare eller få en operation genomförd.
Ersättning utgår till dess att operation eller specialistläkarbesöket är
genomfört. För samma sjukdom eller olycksfallsskada lämnar
försäkringen ersättning med maximalt den senast erlagda årspremien
för den försäkrades vårdförsäkring.
Vårdgarantin gäller inte om
- operationen måste senareläggas av medicinska skäl,
- den försäkrade inte accepterar erbjuden tid för operation,
- den försäkrade väljer ett annat operationsalternativ,
- den försäkrade tillsammans med behandlande läkare kommer
överens, om operation vid senare tidpunkt än 21 dagar.
4. Vårdservice
Den försäkrade får tillgång till medicinsk rådgivning per telefon av
legitimerade sjuksköterskor vid de tider som anges i försäkringsbekräftelsen och/eller försäkringsbeskedet.
5. Självrisk
Försäkringen gäller med självrisk. Självriskbeloppet framgår av
försäkringsbekräftelsen eller försäkringsbeskedet.
Vid det första tillfälle Vårdservice bokar in den försäkrade för vård av en
sjukdom eller olycksfallsskada ska den försäkrade betala självrisken på
det sätt som Försäkringsbolaget anvisar. Om självrisken inte är betald
kan vården inte bokas.
6. Ansvarstid och högsta ersättning
Ansvarstid
Ersättning lämnas så länge försäkringen är i kraft, dock längst ett år för
samma försäkringsfall räknat från skadedatum. Har försäkringen upphört att gälla upphör ansvarstiden och därmed ersättningen.
Avseende definitionen av försäkringsfall se ordlistan i avsnitt 9.
Högsta ersättning
För samma försäkringsfall lämnar försäkringen maximalt ersättning med
det belopp som framgår av försäkringsbekräftelsen eller försäkringsbeskedet. Referens: Beträffande försäkringstiden se 1. "Försäkringsavtalet".
TLV50187 231130
4(7)
Villkor år 2024 Vårdförsäkring Special
7. Begränsningar i rätten till ersättning
7.1 Sjukdom eller olycksfallsskada innan försäkringen träder i kraft
Försäkringen lämnar inte ersättning för sjukdom eller olycksfallsskada
som har uppkommit innan försäkringstiden. Läs mer i avsnitt 9
"Ordlistan" om när ett försäkringsfall har uppkommit och i övrigt om
definitionen.
Försäkringen kan dock lämna ersättning även avseende en sjukdomeller olycksfallsskada som har uppkommit innan försäkringstiden under
förutsättning att den försäkrade har varit behandlings- och symtomfri
under en sammanhängande tid av minst två år.
7.2 Viss vård och vissa behandlingar med mera
Ersättning lämnas inte för
- Akut sjukvård. Ersättning lämnas endast för planerad vård i privat regi
i Sverige.
- offentlig vård,
- behandling utförd av sjukgymnast, kiropraktor, naprapat, psykolog
eller psykoterapeut,
- kontroll och åtgärder som föranleds av graviditet, förlossning, abort,
sterilisering, fertilitetsutredning och behandling av infertilitet,
- vaccination och hyposensibilisering,
- kostnader för transplantation av inre organ,
- hälsoundersökning,
- läkemedel,
- tandvårdskostnader, tandsjukdom och bettfysiologisk utredning och
behandling,
- kontroller som inte har samband med sjukdom eller olycksfallsskada,
- kostnader för läkarintyg som inte begärts av Försäkringsbolaget,
- plastikkirurgi och kosmetiska behandlingar och operationer eller
följder därav. Dock ersätts bröstrekonstruktion vid bröstcancer och
plastikkirurgi vid vanprydande ärr i ansiktet, under förutsättning att
behandlingen och operationen är en följd av ersättningsbar sjukdom
eller olycksfallsskada,
- operativa ingrepp inklusive laserkirurgi i syfte att korrigera ögons
refraktionsfel (brytningsfel),
- behandlingskostnader för snarkning där det av utredningen framgår
att den försäkrade inte lider av sömnapné,
- behandlingar utförda av vårdgivare som inte är legitimerade,
- alternativa behandlingsformer som inte vilar på vetenskaplig grund
och beprövad erfarenhet.
Försäkringen ersätter inte sådan vård som inte kan tillhandahållas av de
privata vårdgivarna i Försäkringsbolagets vårdgivarnätverk. Den
försäkrade kan därför bli hänvisad till den offentliga vården.
7.3 Kostnader som ersätts från annat håll
Ersättning lämnas inte för kostnader som ersätts enligt allmän lag eller
författning, konvention eller från annan försäkring.
7.4 Uteblivna besök
Om den försäkrade får förhinder ska avbokning ske senast 24 timmar
före bokad tid. Ersättning lämnas inte för kostnader för bokning där den
försäkrade uteblivit eller anlänt sent utan att ha avbokat besöket i tid. I
sådant fall blir den försäkrade skyldig att ersätta vårdgivaren för
kostnaden för det uteblivna eller sent avbokade besöket. Undantag
gäller vid akut sjukdom (till exempel magsjuka eller andra akuta
tillstånd) hos den försäkrade eller den försäkrades underåriga barn som
omöjliggör att den försäkrade kan ta sig till besöket.
Fram till dess att den försäkrade erlagt dessa kostnader förbehåller sig
Försäkringsbolaget rätten att inte ersätta fortsatt vård eller andra
kostnader vad gäller det aktuella försäkringsfallet. Undantag gäller ifall
den försäkrade kan visa att sådan hantering skulle vara uppenbart
oskälig mot den försäkrade.
7.5 Vissa sjukdomar och olycksfallsskador
Särskilda sjukdomar
Försäkringen gäller inte för
- sjukdom som omfattas av smittskyddslagen eller följder därav,
- demenssjukdom, efter det att diagnos har fastställts av läkare,
- utredning och behandling av neuropsykiatriska diagnoser som t ex
ADHD, ADD eller liknande,
- fetma, övervikt eller undervikt samt följder därav. Dock ersätts
behandling hos dietist enligt avsnitt 3.1, under förutsättning att
övervikten överstiger BMI 35 eller att undervikten understiger
BMI 19,
- kroniska sjukdomar eller skador som enligt medicinsk bedömning inte
förväntas kunna botas eller där behandling väsentligt och varaktigt
inte förväntas kunna förbättra den försäkrades tillstånd. Dock ingår
undersökning och behandling fram till dess att en sjukdom eller skada
bedöms vara av sådan kronisk karaktär,
- undersökning, behandling av åderbråck,
- kontroll och behandling av hudförändringar så som t.ex. naevus och
keratoser fram till att remiss till specialistläkare utfärdats av läkare
inom primärvården.
Särskilt riskfylld verksamhet
Försäkringen gäller inte för sjukdom eller olycksfallsskada som har
uppkommit till följd av att den försäkrade utövar/deltar i sport-, idrotts-,
äventyrs-, expeditions- eller annan riskfylld sysselsättning. Exempel på
sådana sysselsättningar är när den försäkrade
- under träning eller tävling utövar sport- eller idrottsverksamhet på
elitnivå i lägst division II och uppåt eller motsvarande,
- under träning eller tävling utövar sport- eller idrottsaktivitet på
idrottsgymnasium eller annan utbildning med idrottsinriktning,
- under träning eller tävling deltar/utövar i långlopp, t.ex maraton,
cykling, mountainbike, multisport, triathlon eller liknande aktiviteter
och tillhör en klubb/förening där den försäkrade omfattas av klubbens
licensiering,
- deltar/utövar motorsport,
- deltar i/utövar kampsport, boxning, brottning, fäktning, karate,
thaiboxning, kickboxning eller liknande aktiviteter,
- utövar verksamhet som stuntman eller luftakrobat,
- deltar i/utövar klättring på berg, is, klippa, glaciär eller jämförbar
utövning, extremskidåkning (utanför markerade pister) downhill
cykling, dykning, kitesurfing, fallskärmshoppning, ballong-, glid eller
drakflygning eller liknande aktivitet,
- utövar/deltar i expeditions- eller äventyrsverksamhet i enskild regi
eller i grupp eller jämförbar utövning.
Missbruk eller kriminell handling
Försäkringen gäller inte för sjukdom eller olycksfallsskada
- som orsakats av alkohol, dopingpreparat, andra berusningsmedel,
narkotiska preparat, felaktigt bruk av läkemedel eller till följd av
spelmissbruk,
- som är en följd av att den försäkrade medverkar i brottslig verksamhet
som är straffbar enligt svensk lag.
Krig, politiska oroligheter eller liknande
Försäkringen gäller inte för sjukdom eller olycksfallsskada som beror på
krig eller politiska oroligheter och som drabbar den försäkrade då han
eller hon vistas i område där sådana förhållanden råder, oavsett om den
försäkrade aktivt deltar i kriget eller oroligheterna eller inte. Utbryter
krig eller oroligheter när den försäkrade vistas i området, gäller
inskränkningen inte under vistelsens första månad, under förutsättning
att den försäkrade inte deltar i kriget eller oroligheterna. Försäkringen
gäller inte heller för sjukdom eller olycksfallsskada som inträffar inom
ett år räknat från hemkomsten efter sådan vistelse om sjukdomen/
olycksfallsskadan kan anses ha inträffat till följd av kriget eller
oroligheterna.
Om Utrikesdepartementet har avrått från att resa till ett område, men
den försäkrade trots denna rekommendation reser dit gäller inte
försäkringen för sjukdom eller olycksfallsskada som inträffar när den
försäkrade vistas i detta område, under den tid som
Utrikesdepartementets avrådande kvarstår.
Atomkärnprocess
Försäkringen gäller inte för sjukdom eller olycksfallsskada vars
uppkomst eller omfattning har samband med atomkärnprocess, t.ex.
kärnklyvning, kärnsammansmältning eller radioaktivt sönderfall.
7.6 Övriga begränsningar
Force Majeure
Försäkringsbolaget är inte ansvarigt för en sådan skada som beror på
lagbud, myndighets åtgärd, krigshändelse eller terrorhandling eller
någon annan liknande omständighet. Försäkringsbolaget är inte heller
ansvarigt för en skada som beror på strejk, blockad, bojkott, lockout eller
annan liknande omständighet. Detta gäller även om Försäkringsbolaget
självt vidtar eller är föremål för någon sådan konfliktåtgärd, under
förutsättning att Försäkringsbolaget gjort vad som skäligen kan begäras
för att begränsa de skador som kan uppkomma. Vidare är
Försäkringsbolaget inte skyldigt att i andra fall ersätta en skada som
uppstår, om Försäkringsbolaget har varit normalt aktsamt.
TLV50187 231130
5(7)
Villkor år 2024 Vårdförsäkring Special
Uppsåtligt framkallande av försäkringsfall eller eget vållande
Om den försäkrade uppsåtligen har framkallat ett försäkringsfall, är
Försäkringsbolaget fritt från ansvar.
Om den försäkrade orsakat försäkringsfallet genom grov vårdslöshet,
har Försäkringsbolaget rätta att sätta ned ersättningen såvitt angår
honom efter vad som är skäligt med hänsyn till den försäkrades
förhållanden och omständigheterna i övrigt.
Oriktiga eller ofullständiga uppgifter
Försäkringstagaren och den försäkrade är enligt försäkringsavtalslagen
(2005:104) skyldiga att på begäran av försäkringsbolaget lämna
upplysningar som kan ha betydelse för frågan om en försäkring ska
meddelas, utvidgas eller förnyas. I lagen regleras konsekvenserna av att
försäkringstagaren lämnar någon uppgift som är oriktig eller
ofullständig.
Svikligt förfarande m.m.
Om försäkringstagaren förfarit svikligt eller i strid mot tro och heder, är
försäkringsavtalet ogiltigt. Premier som har betalats under försäkringstiden återbetalas inte.
Oriktiga uppgifter i övrigt
Om försäkringstagaren eller den försäkrade annars uppsåtligen eller av
oaktsamhet som inte är ringa lämnat oriktiga eller ofullständiga
uppgifter av betydelse gäller följande.
Om Försäkringsbolaget med kännedom om det rätta förhållandet inte till
någon del skulle ha träffat försäkringsavtal med försäkringstagaren, ger
försäkringen inte någon rätt till ersättning för kostnader för sjukdom
eller olycksfallsskada. Premier som har betalats under försäkringstiden
återbetalas inte. Om Försäkringsbolaget med kännedom om det rätta
förhållandet skulle ha träffat försäkringsavtal med försäkringstagaren,
men mot en högre premie eller i övrigt på andra villkor än som avtalats,
gäller följande. Försäkringsbolagets ansvarighet är begränsad till vad
den avtalade premien motsvarar om detta beaktas och/eller om man
tillämpar de villkor som skulle ha tagits med i försäkringsavtalet.
Premier som har betalats under försäkringstiden återbetalas inte.
Oriktiga uppgifter vid sjukdom eller olycksfallsskada
Om den försäkrade eller någon annan som begär ersättning efter en
sjukdom eller olycksfallsskada uppsåtligen eller av grov vårdslöshet
oriktigt har uppgivit eller förtigit eller dolt något av betydelse för
bedömningen av rätten till ersättning, kan ersättningen till denne sättas
ned efter vad som är skäligt med hänsyn till omständigheterna.
Dubbelförsäkring
Om intresse som omfattas av denna försäkring är försäkrat även genom
annan försäkring har Försäkringsbolaget inte något ersättningsansvar
för sjukdomen/olycksfallsskadan. Om det även i den andra försäkringen
finns förbehåll vid dubbelförsäkring, gäller samma förbehåll för båda
försäkringarna. Ansvarigheten fördelas då mellan försäkringarna.
Vård behandling eller rådgivning
Försäkringsbolaget ansvarar inte för den undersökning, vård eller
behandling som utförs, den rådgivning som lämnas eller den diagnos som
fastställs av vårdgivare som Vårdservice förmedlar genom försäkringen
eller av övriga vårdgivare som försäkringen lämnar ersättning för.
Eventuella klagomål ska riktas mot den som utför undersökningen,
vården eller behandlingen, lämnar rådgivningen eller fastställer en
diagnos.

8. Utbetalning
Förutsättningar för ersättning
Om den försäkrade har anledning anta att han eller hon drabbas av
sjukdom eller olycksfallsskada ska läkare genast anlitas. Den försäkrade
ska stå under regelbunden uppsikt av läkare samt följa dennes föreskrifter.
I förekommande fall ska den försäkrade följa de anvisningar som
Försäkringsbolaget lämnat i samråd med läkare.
De handlingar och övriga upplysningar som har betydelse för
bedömningen av Försäkringsbolagets ansvarighet ska på begäran
anskaffas och skickas in utan någon kostnad för Försäkringsbolaget.
Den som begär ersättning ska i övrigt följa Försäkringsbolagets
anvisningar om medverkan i utredning av sjukdomen eller olycksfallsskadan.
För att fastställa rätten till ersättning kan Försäkringsbolaget föreskriva
att den försäkrade ska låta undersöka sig hos en särskilt anvisad läkare.
Försäkringsbolaget ersätter kostnaderna för en sådan särskild undersökning och det utlåtande eller intyg som utfärdas i samband med den.
Medgivande att begära in upplysningar
Om Försäkringsbolaget begär det ska den försäkrade lämna sitt
medgivande till att Försäkringsbolaget begär in upplysningar från
nuvarande, tidigare och tillkommande arbetsgivare samt läkare, sjukhus,
någon annan vårdinrättning, Försäkringskassan eller någon annan
försäkringsinrättning, detta för att kunna bedöma sin ansvarighet.
Mottagare
Försäkringsbolaget avgör om ersättningen ska utbetalas till den
försäkrade, eller till den vårdgivare som den försäkrade har anlitat.
Ersättning för rehabilitering betalas till försäkringstagaren.
Tidpunkt för utbetalning
Utbetalning ska ske senast en månad efter det att rätten till ersättning
inträtt och den som gör anspråk på ersättning har fullgjort sina
skyldigheter enligt dessa villkor.
Om det finns anledning att utreda Försäkringsbolagets betalningsskyldighet och mot vem denna ska fullgöras, behöver
Försäkringsbolaget dock inte göra utbetalningen förrän en månad efter
det att utredningen har avslutats. Utredningen ska bedrivas skyndsamt.
Dröjsmålsränta
Försäkringsbolaget betalar dröjsmålsränta enligt räntelagen på belopp
som betalas ut senare än vad som framgår enligt ovan. Ränta betalas
från den dag då utbetalningen skulle ha skett och så länge som beloppet
står kvar i Försäkringsbolagets förvaltning.
Utbetalning: Räntan betalas ut samtidigt som ersättningsbeloppet.
Om den ränta som ska betalas ut är mindre än 100 kronor betalas dock
inte någon ränta ut.
Övertagande av rätt till ersättning
Om Försäkringsbolaget har betalat ersättning för försäkringstagarens
eller den försäkrades kostnader och dessa kostnader ska ersättas enligt
lag, författning eller från annan försäkring, övertar Försäkringsbolaget
försäkringstagarens respektive den försäkrades rätt till sådan
ersättning.
TLV50187 231130
6(7)
Villkor år 2024 Vårdförsäkring Special
9. Ordlista

Anhörig
Med anhörig avses make, registrerad partner, sambo, barn, förälder eller
syskon.
Behandlingsfri
Med behandlingsfri avses att den försäkrade inte behöver vård,
medicinering, behandling eller behöver genomgå kontroller på grund av
aktuell sjukdom eller olycksfallsskada. Försäkrad som har tid utsatt hos
vårdgivare för återbesök/kontroll till följd av sjukdom/olycksfallsskada
anses inte i något fall vara behandlingsfri.
Dagkirurgi
Med dagkirurgi avses sjukvård som medför operativt ingrepp, men inte
kräver sängplats med övernattning.
Demens
Med demens avses en förvärrad, omfattande försämring av psykiska
funktioner (intellekt, minne och personlighet) orsakad av sjukdomar
(demenssjukdomar) och skador i hjärnan.
Fullt arbetsför
Med fullt arbetsför menas att den anställde kan fullgöra ett vanligt
arbete utan inskränkningar, inte uppbär sjuklön från arbetsgivaren, inte
uppbär ersättning från Försäkringskassan (sjukpenning, aktivitetsersättning, sjukersättning, handikappersättning eller liknande
ersättning) och inte har särskilt anpassat arbete eller lönebidragsanställning. Vidare gäller att den anställde inte ska ha haft nedsatt
arbetsförmåga mer än 14 dagar i följd under de senaste tre månaderna.
Försäkrad
En person vars sjukdom eller olycksfallsskada försäkringen gäller för.
Försäkringsbekräftelse
Skriftlig bekräftelse på att ett försäkringsavtal har träffats och som
skickas till försäkringstagaren.
Försäkringsbesked
Skriftlig bekräftelse på att ett försäkringsavtal har träffats som skickas
till den försäkrade.
Försäkringsfall
Med försäkringsfall avses sjukdom eller olycksfallsskada som har
uppkommit under försäkringstiden. Ett försäkringsfall anses ha uppkommit då sjukdomen eller olycksfallsskadan första gången gav
symtom. Dock anses sjukdomen eller olycksfallsskadan ha uppkommit
då den försäkrade första gången besökt läkare, eller fått vård eller
medicinering för sjukdomen eller olycksfallsskadan, om symtom ännu
inte uppkommit vid den tidpunkten.
Med försäkringsfall avses även sjukdomar och olycksfallsskador som
ursprungligen har uppkommit före försäkringstiden, men som ger
symtom under försäkringstiden. Detta förutsätter dock att den
försäkrade har varit behandlings- och symtomfri under en sammanhängande tid av minst två år.
Sjukdomar eller olycksfallsskador med ett medicinskt samband räknas
som samma försäkringsfall. Detta gäller dock inte om den försäkrade har
varit behandlings- och symtomfri under en sammanhängande tid av
minst ett år.
Observera! Efter vissa typer av operationer anses den försäkrade aldrig
som symtomfri. Läs mer under definitionen av symtom i denna ordlista.

Försäkringsgivare
Ett försäkringsbolag som har åtagit sig att lämna försäkringsersättning i
enlighet med vad som avtalats i försäkringsavtalet. I dessa villkor är
SEB Pension och Försäkring AB försäkringsgivaren.
Försäkringsrisk
Den risk Försäkringsbolaget tar för att behöva betala ut ersättning för de
kostnader som den aktuella försäkringen lämnar ersättning för.
Försäkringstagare
Den som äger försäkringen.
Hemorten
Med hemorten avses den ort där den försäkrade är folkbokförd.
Icke behandlingsbar
Med icke behandlingsbar menas en sjukdom/ olycksfallsskada som enligt
medicinsk erfarenhet inte förväntas gå att bota eller väsentligt och
varaktigt kunna förbättra den försäkrades tillstånd.
Legitimerad vårdgivare
Med legitimerad vårdgivare avses den som uppfyller kraven på
legitimation i 4 kap patientsäkerhetslagen (2010:659).
Olycksfallsskada
Med olycksfallsskada avses kroppsskada som drabbat den försäkrade
ofrivilligt genom plötslig ytttre händelse.
Prisbasbelopp
Prisbasbeloppet enligt socialförsäkringsbalken (2010:110), är ett tal
som visar prisutvecklingen, inflationen i samhället. Det fastställs varje år
av regeringen efter beräkning av Statistiska Centralbyrån.
Privat sjukvård
Vårdinsats som inte till någon del finansieras med offentliga medel.
Remiss
Med remiss avses en skriftlig hänvisning utfärdad av läkare i Sverige.
Remissen får högst vara sex månader gammal vid tidpunkten för SEB:s
bokning av vården.
Sjukdom
Med sjukdom avses av läkare dokumenterad försämring av den fysiska
eller psykiska hälsan, som inte är att betrakta som en olycksfallsskada.
Med sjukdom avses dock inte frivilligt orsakad kroppsskada.
Skadedatum
Med skadedatum avses det datum som sjukdomen eller olycksfallsskadan anmälts till Försäkringsbolaget. Om kostnaden har uppstått
innan tidpunkten för anmälan avses med skadedatum istället den
tidpunkt då kostnaden uppstod.
Sluten vård
Med sluten vård avses sjukvård som kräver sängplats med en eller flera
övernattningar.
Symtom
Med symtom avses tecken på att sjukdom finns eller håller på att bryta
ut. Med symtom avses också tecken på att en olycksfallsskada har
inträffat.
Om den försäkrade någon gång har opererats i knän eller axlar eller om
den försäkrade har genomgått en operation där främmande material
(exempelvis skruvar, nät, pacemaker m.m.) har opererats in i kroppen
gäller dock att den försäkrade aldrig anses som symtomfri så vitt avser
de besvär eller åkommor som var anledning till operationen.
Öppen vård
Med öppen vård avses sjukvård som inte kräver sängplats med
övernattning.
TLV50187 231130
7(7)
Villkor år 2024 Vårdförsäkring Special
Om du inte är nöjd
Kontakta oss
Vår strävan är att du som kund alltid ska vara nöjd med oss. Om något
inte har fungerat som det ska, vill vi förstås veta varför. Om du är
missnöjd med ett beslut eller handläggningen i ett ärende kan du därför
alltid vända dig till oss.
Börja alltid med att kontakta den person eller avdelning som har
handlagt ditt ärende. Vi får då också möjlighet att se över ditt ärende
igen. Om du behöver hjälp att hitta rätt person eller avdelning kan du
kontakta vår växel på telefon 0771-62 10 00.
Om du fortfarande inte är nöjd efter beslut av din handläggare, kan du
vända dig till Klagomålsansvarig för att få en överprövning av ditt
ärende. För att Klagomålsansvarig ska kunna hjälpa dig på bästa sätt ber
vi dig skriftligen meddela oss ditt personnummer/försäkringsnummer
och vad ditt klagomål gäller samt vem du har varit i kontakt med tidigare.
SEB, Pension & Försäkring, Klagomålsansvarig, 106 40 Stockholm
Andra instanser
Du har även möjlighet att kontakta instanser utanför Försäkringsbolaget.
Konsumentvägledaren i din hemkommun lämnar kostnadsfritt
information och råd i bank- och försäkringsfrågor till konsumenter.
Konsumenternas Försäkringsbyrå lämnar kostnadsfritt upplysningar
och råd i försäkringsfrågor till konsumenter.
Konsumenternas Försäkringsbyrå, Box 24215, 104 51 Stockholm,
telefon 0200-22 58 00, www.konsumenternas.se
Konsumentverket lämnar webbaserad konsumentupplysning genom
Hallå konsument, www.hallakonsument.se
Personförsäkringsnämnden avger rådgivande yttranden i tvister
mellan konsumenter och försäkringsbolag avseende sjuk-, olycksfallsoch livförsäkring i de fall där det krävs medicinska bedömningar.
Nämnden kan även pröva en konsuments rätt att teckna eller förnya en
individuell personförsäkring. För att nämnden ska pröva ärendet finns
bland annat vissa tidsgränser.
Personförsäkringsnämnden, Box 24067, 104 50 Stockholm,
telefon 08-522 787 20, www.forsakringsnamnder.se/
personforsakringsnamnden/provning-i-namnden-pfn/
Allmänna reklamationsnämnden (ARN) lämnar rekommendationer på
hur tvister mellan konsumenter och näringsidkare bör lösas. En anmälan
till ARN ska vara skriftlig. För att nämnden ska pröva ärendet finns bland
annat vissa värde- och tidsgränser. ARN prövar dock inte den typ av
ärenden som prövas av Personförsäkringsnämnden.
Allmänna reklamationsnämnden (ARN), Box 174, 101 23 Stockholm,
telefon 08-508 860 00, www.arn.se
EU:s webbplats för tvistlösning online
Om tvisten rör ett avtal som ingåtts via internet kan du även lämna in ditt
klagomål via EU:s webbplats för tvistlösning online.
www.ec.europa.eu/odr
Domstol
Slutligen kan ett ärende alltid hänskjutas till rättslig prövning vid allmän
domstol. Ytterligare information om domstolsväsendet kan du få av
Domstolsverket, 551 81 Jönköping, telefon 036-15 53 00,
fax 036-16 57 21, www.domstol.se
Information enligt dataskyddsförordningen
((EU) 2016/679) om behandling av personuppgifter
 m.m. i SEB Pension och Försäkring AB
Personuppgiftsansvarig
SEB Pension och Försäkring AB - nedan Pension & Försäkring
Org.nr 516401-8243
106 40 Stockholm
Telefon 077-11 11 800
Pension & Försäkrings integritetspolicy, med fullständig information om
Pension & Försäkrings personuppgiftsbehandling, hittar du på
seb.se/personuppgifter-pf. Du kan också vända dig till Pension &
Försäkrings kundcenter för att få informationen per post.
Nedan följer en sammanfattning av hur Pension & Försäkring hanterar
dina personuppgifter och dina rättigheter.
Insamling av personuppgifter
Personuppgifter lämnas och inhämtas innan och i samband med att en
kundrelation inleds och ett avtal ingås och/eller ett uppdrag lämnas, eller
i övrigt i samband med en kundrelation. Vid kontakt med Pension &
Försäkring per telefon kan samtalet komma att spelas in.
Ändamål
Pension & Försäkring behandlar personuppgifter för de ändamål som
anses nödvändiga enligt nedan:
- ingående, administration och fullgörelse av ingångna avtal, inklusive
rådgivning
- för uppfyllande av förpliktelser enligt lag, annan författning eller
myndighetsbeslut
- för marknads- och kundanalyser samt systemutveckling och
marknadsföring
Notera att känsliga personuppgifter, främst uppgifter om hälsa, i vissa
fall kan komma att behandlas.
Personuppgifter kan för angivna ändamål – med beaktande av reglerna
om sekretess – ibland komma att lämnas ut till andra bolag inom
SEB-koncernen eller till företag såväl inom EU/EES som utom EU/EES
(tredje land) som SEB-koncernen samarbetar med.
Dina rättigheter
Du har rätt att få information om vilka personuppgifter om dig som
behandlas av Pension & Försäkring och har därmed rätt att få ett
registerutdrag.
Du kan även vända dig till Pension & Försäkring om du vill:
a) begära rättelse av felaktig eller ofullständig uppgift,
b) begära radering eller begränsning av behandlingen av
personuppgifter,
c) invända mot behandlingen eller
d) få ut de personuppgifter som du själv har tillhandahållit Pension &
Försäkring och som Pension & Försäkring behandlar med stöd av
avtal eller samtycke samt, om det är tekniskt möjligt, få dessa
överförda direkt till annan personuppgiftsansvarig (dataportabilitet).
Din begäran och/eller invändning enligt ovan prövas av Pension &
Försäkring i det enskilda fallet.
Om du önskar information eller har en begäran enligt ovan, kan du lämna
eller skicka en begäran härom till SEB, Dataskydd, 106 40 Stockholm,
eller kontakta Pension & Försäkring på telefonnummer ovan. På samma
sätt kan du anmäla om du inte vill ha direktreklam från Pension &
Försäkring.
Dataskyddsombud
Pension & Försäkring har utsett ett dataskyddsombud som har till
uppgift att övervaka att Pension & Försäkring följer reglerna om skydd
av personuppgifter. Dataskyddsombudet ska fullgöra sitt uppdrag på ett
oberoende sätt i förhållande till Pension & Försäkring. Du kan kontakta
dataskyddsombudet på SEB, Dataskyddsombud, 106 40 Stockholm.

Vårdförsäkring Extra
Sjukvårdsrådgivning dygnet runt
Hjälp i den privata vården
Rådgivning dygnet runt
Boka tid hos läkare vardagar 8–16:30

Om Vårdförsäkring Extra
Med Vårdförsäkring Extra får du en heltäckande vårdförsäkring och hjälp när du behöver den. Våra erfarna sjuksköterskor är på plats dygnet runt och ger kvalificerad rådgivning. Du får även hjälp med vårdplanering och tidsbokning i vårt nätverk av privata läkare, alla vardagar klockan 8–16:30.

Vårdförsäkring Extra ersätter upp till 5 000 000 kronor för varje sjukdom eller olycksfallsskada och gäller utan självrisk. Vi lämnar ersättning så länge försäkringen är i kraft.


Teckna Vårdförsäkring Extra
För att teckna Vårdförsäkring Extra är du välkommen att ringa oss. 


Det här kan du få ersättning för
Undersökning, diagnostisering, behandling, operation och eftervård.
Resor och logi i samband med dagkirurgiska ingrepp, sluten vård och om särskilda skäl föreligger.
Hjälp med inbokning av resa när försäkringen lämnar ersättning för resa.
Patientavgifter upp till högkostnads­skyddet.
Läkemedel upp till högkostnads­skyddet.
Behandling hos psykolog eller psykoterapeut.
Behandling hos sjukgymnast, naprapat eller kiropraktor.
Hjälpmedel för sjukdomens eller olycksfalls­skadans läkning och som kompenserar funktions­nedsättning.
Behandling hos legitimerad psykolog i samband med krisreaktion på grund av dödsfall eller våldshandling.
Behandling hos dietist efter remiss från läkare.
Ersättning för vård som utförs i utlandet om behandlande läkare inom vårt vårdgivar­nätverk rekommenderar vården. Försäkringen kan lämna ersättning motsvarande behandlings­kostnaden i Sverige.
Hjälp med ytterligare bedömning om den försäkrade ställs inför ett svårt medicinskt ställningstagande, så kallad ”second opinion”, både i Sverige och utomlands – även för familje­medlemmar.
Självrisk i annan försäkring, högst 5 000 kronor, för hemtransport och vård vid tillfällig vistelse utanför Sverige.
Medicinsk rehabilitering.
Hemhjälp efter hemkomst från operation.
Fast belopp vid övernattning i samband med vård.
Vaccinationsrådgivning.
Vårdgaranti vid specialistläkarbesök och operation.
Valbart
Hälsoundersökning
Tandvård
Fyll i hälsodeklaration
När du och dina anställda ansöker om Vårdförsäkring Extra fyller ni i en hälso­deklaration. Vi gör sedan en bedömning av hälsodeklarationen, och beroende på hur den ser ut kan det bli inskränkningar i försäkringens giltighet eller en förhöjd premie i försäkringen.

Detaljerad information om försäkringen, omfattning och giltighet kan du läsa om i villkoren.


Vad kostar det?
Premien baseras på din ålder vid nästa födelsedag.

Ålder (år)	Årspremie (kr)	Månadspremie (kr)
16–35 		7 224		602
36–45		9 000		750
46–50		9 840		820
51–55		12 456		1 038
56–60		15 096		1 258
61–65		16 980		1 415
66–70		24 516		2 043

Tillval av tandvård
Ålder (år)	Årspremie (kr)	Månadspremie (kr)
16–35 		636		53
36–45		768		64
46–50		804		67
51–55		996		83
56–60		1 224		102
61–65		1 536		128
66–70		2 400		200

Övriga tillval
Hälsoundersökning: 720 kronor per år, oavsett ålder. (Nytt pris från 1 nov 888 kronor.)

Hälsoprövning kan innebära att premien i vissa fall kan bli högre än vad som framgår av prislistan.

TLV50186 231201
1(9)
Villkor år 2024
Vårdförsäkring Extra
Gäller från 2024-01-01
Översikt
Inledning
Dessa villkor gäller för Vårdförsäkring Extra som är tecknad i SEB Pension och Försäkring AB, organisationsnummer 516401-8243,
nedan kallat Försäkringsbolaget. Dessa villkor omfattar alla försäkringsmoment, notera dock att alla försäkringsavtal inte
innehåller alla försäkringsmoment
Innehåll

1. Försäkringsavtalet 1
2. Premier 2
2.1 Allmänt om premie 2
2.2 Premiebetalning 2
3. Rätt till ersättning 2
3.1 Vad ersätter försäkringen? 2
3.2 Vårdgaranti 3
4. Valbar omfattning 4
4.1 Hälsoundersökning 4
4.2 Tandvård 4
4.3 Utlandsanställd 4
4.4 Rehabiliteringsförsäkring 4
5. Service och rådgivning 5
6. Ansvarstid och högsta ersättning 6
7. Begränsningar i rätten till ersättning 6
7.1 Viss vård och vissa behandlingar m.m 6
7.2 Kostnader som ersätts från annat håll 6
7.3 Kostnader för uteblivna besök 6
7.4 Vissa sjukdomar och olycksfallsskador 6
7.5 Övriga begränsningar 6
8. Utbetalning 7
9. Ordlista 8
Om du inte är nöjd 9
Information enligt dataskyddsförordningen ((EU) 2016/679) 9
Ordlistan
I villkoren finns ett antal fackord som inte förklaras där du finner
dem i den löpande texten.
Vi har samlat förklaringarna på ett ställe, i ordlistan.
1. Försäkringsavtalet
Parter
Parter är dels försäkringstagaren, dels Försäkringsbolaget.
Försäkring till förmån för en anställd
När en arbetsgivare tecknat en vårdförsäkring till förmån för en anställd,
är arbetsgivaren att anse som försäkringstagare, om inte annat framgår
av dessa försäkringsvillkor eller av försäkringsavtalet i övrigt.
Förutsättningar
Försäkringsavtalet grundar sig på de uppgifter som försäkringstagaren
eller den försäkrade skriftligen eller på annat sätt enligt avtal lämnat till
Försäkringsbolaget.
För försäkringsavtalet gäller vad som anges i försäkringsbekräftelsen
och de handlingar som hör till denna, i förekommande fall i försäkringsbeskedet samt i dessa villkor.
Om försäkringen är tecknad inom ett avtal om TryggPlan, gäller även
vad som anges i avtalet om TryggPlan och därtill hörande handlingar och
villkor.
När försäkringstagaren är en annan person än den försäkrade har
försäkringstagaren inte rätt att ta del av uppgifter om den försäkrades
hälsostatus och försäkringsmedicinsk bedömning om denne.
Försäkringsbolaget förbehåller sig därför rätten att inte motivera och
förklara eventuella begränsningar och premieförhöjningar som beror på
den försäkrades hälsa för försäkringstagaren.
Försäkringen har inte tecknats i samband med tjänst.
Tillämpliga lagar
För försäkringsavtalet gäller försäkringsavtalslagen (2005:104) och
svensk allmän lag i övrigt.
Tvist angående avtalet ska prövas av svensk domstol. Detta gäller även
om tvisten avser sjukdom eller olycksfallsskada som inträffat utomlands.
Inverkan på hälsoprövningen
Sjukdom eller olycksfallsskada med skadetillfälle efter det att
Försäkringsbolaget tagit emot fullständiga ansökningshandlingar
påverkar inte hälsoprövningen.
När inträder Försäkringsbolagets ansvar?
Under förutsättning att ett försäkringsavtal blir gällande mellan
Försäkringsbolaget och försäkringstagaren inträder Försäkringsbolagets
ansvar för en sjukdom eller olycksfallsskada, enligt nedanstående:
Om försäkringen kan beviljas mot normal premie och utan förbehåll
inträder Försäkringsbolagets ansvar dagen efter den dag då första
premien betalats.
Om försäkringen kan beviljas endast mot förhöjd premie eller med
förbehåll inträder Försäkringsbolagets ansvar dagen efter den dag då
första premien betalats sedan Försäkringsbolaget erbjudit en försäkring
på dessa villkor och försäkringstagaren antagit erbjudandet.
Undantag
Om det framgår av ansökningshandlingarna eller på annat sätt att
försäkringsavtalet ska börja gälla vid senare tidpunkt än vad som
framgår av tabellen, inträder Försäkringsbolagets ansvar vid den
tidpunkten.
I sådana fall börjar försäkringen gälla vid denna tidpunkt.
Försäkringstiden
Om inte något annat har avtalats är försäkringstiden alltid ett år.
Försäkringstiden kan vara kortare än ett år för enskilda försäkrade.
Försäkringstiden anges i försäkringsbekräftelsen och i förekommande
fall i försäkringsbeskedet.
Förnyelse av försäkringen
Om inte annat avtalats förnyas försäkringen med ett år vid försäkringstidens slut genom att försäkringstagaren betalar den premie som
Försäkringsbolaget underrättat försäkringstagaren om genom att skicka
en avi till denne. Om högre premie eller ändrade villkor ska gälla för den
TLV50186 231201
2(9)
Villkor år 2024 Vårdförsäkring Extra
nya försäkringen ska Försäkringsbolaget meddela detta senast i
samband med att premieavin skickas.
Om Försäkringsbolaget inte önskar förnya försäkringsavtalet ska
försäkringstagaren skriftligen underrättas om detta senast 30 dagar
före försäkringstidens slut.
Vad krävs av den försäkrade?
Vid tecknandet ska den försäkrade ha fyllt 16 år men inte 66 år. En
försäkrad kan omfattas av försäkringen längst till och med utgången av
det försäkringsår den försäkrade fyller 70 år, om inte försäkringen
upphör av annan anledning dessförinnan. Under hela försäkringstiden
ska den försäkrade vara folkbokförd och bosatt i Sverige.
Observera! Om försäkringen är tecknad inom ett avtal om TryggPlan,
omfattas den försäkrade av försäkringen längst till den avtalade
pensionsåldern, dock längst till den försäkrades 65-årsdag.
2. Premier
2.1 Allmänt om premie
Försäkringstagarens skyldighet att betala premie
Försäkringstagarens skyldighet när det gäller att upprätthålla
försäkringsavtalet består i att betala premien på det sätt som
försäkringsavtalet anger.
Beräkning av premien
Premien bestäms för försäkringstiden och räknas om på förfallodagen
vid förnyelse av försäkringsavtalet. Vid förnyelse har
Försäkringsbolaget rätt att ändra premien. Vid beräkning av premien
tillämpas den procentuella höjning av premien som fastställdes när
försäkringsavtalet träffades.
Referens: Beträffande förnyelse av avtalet, se 1. ”Försäkringsavtalet”.
Risk som inte är normal
Om Försäkringsbolaget efter en hälsoprövning, i samband med att
försäkringsavtal träffas eller ändras, bedömer att försäkringsrisken inte
är normal, kan premien höjas enligt Försäkringsbolagets riktlinjer.
Försäkringsbolaget har också möjlighet att införa inskränkningar i
försäkringens giltighet, så kallade förbehåll eller klausuler.
2.2Premiebetalning
Premiebetalningen regleras i avtalet
Rättigheter och skyldigheter vid premiebetalning regleras i försäkringsavtalet. Av försäkringsbekräftelse och fakturaspecifikation framgår den
avtalade premien och premieförfallodagen.
Betalningstermin
Premien ska betalas årsvis i förskott. Om försäkringen är tecknad inom
ett avtal om TryggPlan, gäller det som framgår av TryggPlan-avtalet.
När ska premien betalas?
Premien ska betalas på den i fakturan eller på annat sätt, angivna
förfallodagen.
Utebliven eller försenad betalning
Om premien inte betalas i rätt tid har Försäkringsbolaget rätt att säga
upp försäkringen till upphörande. Uppsägningen får verkan 14 dagar
efter den dag då uppsägningen avsändes, om inte premien betalas inom
denna frist.
Återupplivning
Om dröjsmålet inte avser första premien och premien betalas inom
tre månader från det att uppsägningen fått verkan, återupplivas
försäkringen till att gälla enligt sin tidigare omfattning från och med
dagen efter den dag då premien betalas.
Om försäkringstagaren begär att en försäkring, som på grund av
dröjsmål med premiebetalning upphört att gälla, ska återupplivas, har
Försäkringsbolaget rätt att ta ut en särskild avgift för att genomföra
återupplivningen av försäkringen. Försäkringsbolaget fastställer återupplivningsavgiften löpande. Avgiften får högst uppgå till 2 procent av
ett prisbasbelopp.
Avgift för särskild underrättelse vid obetald premie
Den försäkrade kan begära en särskild underrättelse från
Försäkringsbolaget för det fall att försäkringen sägs upp på grund av
obetald premie. Försäkringsbolaget har rätt att ta ut en avgift i samband
med en sådan begäran. Försäkringsbolaget kan begära att avgiften
erläggs särskilt av försäkringstagaren eller den försäkrade.
Försäkringsbolaget fastställer avgiften för särskild underrättelse
löpande. Avgiften får högst uppgå till 2 procent av ett prisbasbelopp.
Premieuppehåll vid tjänstledighet
Om försäkringen är tecknad inom ett avtal om TryggPlan, föreligger det
en rätt till premieuppehåll vid tjänstledighet. Villkoren för detta regleras
i villkoren för TryggPlan-avtalet.
Dröjsmålsränta
Om en premie inte betalas på förfallodagen har Försäkringsbolaget rätt
att kräva dröjsmålsränta enligt räntelagen (1975:635).
3. Rätt till ersättning
3.1 Vad ersätter försäkringen?
Allmänna förutsättningar
- Försäkringen ersätter den försäkrades kostnader som föranletts av ett
försäkringsfall, enligt vad som framgår av detta avsnitt. Avseende
definitionen av försäkringsfall, se ordlistan i avsnitt 9.
- Kostnaderna ska uppstå under försäkringstiden.
- Kostnaderna ska vara hänförliga till sjukvård eller resor och logi i
Sverige. Dock kan ersättning lämnas för kostnader för vård utomlands
under de förutsättningar som framgår av avsnittet ”Vård i utlandet”
nedan.
Av respektive moment nedan framgår vilka ytterligare krav som
uppställs för att rätt till ersättning ska föreligga för dessa kostnader.
Privat sjukvård
Försäkringen lämnar ersättning för nödvändiga och skäliga kostnader i
privat öppen och/eller sluten vård vad avser av läkare eller av annan
behörig vårdpersonal utförd undersökning, vård och behandling vid
sjukhus eller annan vårdinrättning. Undersökningen, vården eller
behandlingen ska vara medicinskt befogad och föreskriven av läkare.
Kostnaden ska vara godkänd i förväg av Försäkringsbolaget och
vårdgivaren ska bokas av Försäkringsbolaget och ingå i
Försäkringsbolagets nätverk av privata vårdgivare.
Ytterligare bedömning
När den försäkrades sjukdom eller olycksfallsskada har bedömts av
läkare föreligger som huvudregel inte rätt till ersättning för kostnader
för en ytterligare bedömning, så kallad second opinion. Försäkrad som
står inför svåra medicinska ställningstaganden, har dock rätt till en (1)
ny bedömning från specialist i följande fall
- vid livshotande eller särskilt allvarlig sjukdom eller olycksfallsskada,
- om den försäkrade står inför valet att utsätta sig för särskilt riskfylld
behandling, det vill säga att behandlingen i sig kan vara livshotande
eller ge ökade bestående men utöver vad som följer av sjukdomen
eller olycksfallsskadan.
Försäkringsbolaget avgör om kraven för att den försäkrade ska vara
berättigad till en ytterligare bedömning är uppfyllda. En ytterligare
bedömning tillhandahålls i form av Second Opinion i Sverige och/eller
Global Second Opinion.
Observera! Försäkringen ersätter endast kostnader hänförliga till vård i
Sverige. Den försäkrade har inte rätt till ersättning för kostnader
hänförliga till vård utomlands, eller kostnader som uppkommer i
samband med vård utomlands.
Second Opinion i Sverige
Den försäkrade undersöks på nytt av en specialist i Sverige.
Global Second Opinion
Den försäkrade undersöks inte på nytt utan den ytterligare bedömningen
görs av en specialist, i Sverige eller utomlands, på befintliga journalhandlingar och övrigt relevant och tillgängligt medicinskt material.
Global Second Opinion för familjemedlem
Den försäkrades make/registrerade partner/sambo, eller den
försäkrades barn som inte har fyllt 20 år kan, på de villkor som beskrivs
nedan, vara berättigad till en ytterligare bedömning i form av Global
Second Opinion. Dessa personer benämns nedan familjemedlemmar.
Försäkringen måste ha varit i kraft i minst två år innan den tidpunkt då
familjemedlemmen får begära en ytterligare bedömning av specialist.
Vid denna tidpunkt ska familjemedlemmen sedan minst två år ha varit
folkbokförd på samma adress som den försäkrade. Därutöver gäller
även för familjemedlemmen de allmänna förutsättningarna för att
erhålla en ytterligare bedömning, se ovan.
Utöver möjligheten att få en ytterligare bedömning har familjemedlemmen inte rätt till ersättning från försäkringen, eller rätt att ta del
av de servicemoment som försäkringen tillhandahåller.
Läkemedel och patientavgifter
Försäkringen lämnar ersättning för kostnader som är ersättningsbara
genom försäkringen som avser,
- av läkare föreskrivet och subventionerat läkemedel upp till gällande
högkostnadsskydd,
- patientavgifter upp till gällande högkostnadsskydd,
- avgifter för sluten vård på offentligt sjukhus.
TLV50186 231201
3(9)
Villkor år 2024 Vårdförsäkring Extra
Hjälpmedel
Försäkringen lämnar ersättning för nödvändiga och skäliga kostnader för
hjälpmedel som bidrar till sjukdomens eller olycksfallsskadans läkning
eller som kompenserar funktionsnedsättning.
Ersättning lämnas för ett (1) hjälpmedel inklusive utprovning per
sjukdom eller olycksfall till en kostnad upp till 3 000 kr. För hjälpmedel
efter operation lämnas ersättning till en sammanlagd kostnad upp till ett
halvt (0,5) prisbasbelopp.
Hjälpmedlet ska vara godkänt av ansvarig hjälpmedelshuvudman och
föreskrivet av behandlande läkare.
Försäkringen lämnar inte ersättning för hjälpmedel i form av glasögon,
linser, hörselhjälpmedel, peruk och CPAP.
Försäkringen lämnar inte heller ersättning för borttappade, stulna och
skadade hjälpmedel.
Dietist
Försäkringen lämnar ersättning för nödvändiga och skäliga kostnader för
behandling hos dietist efter remiss från läkare. Behandlingen ska vara
medicinskt befogad. Kostnaden ska vara godkänd i förväg av
Försäkringsbolaget och dietisten ska bokas av Försäkringsbolaget och
ingå i Försäkringsbolagets nätverk av privata vårdgivare.
Eftervård/Medicinsk rehabilitering
Försäkringen lämnar efter ersättningsbar operation ersättning för
nödvändiga och skäliga kostnader för medicinsk rehabilitering efter
remiss från läkare och av läkare utförd eller föreskriven eftervård. För
samma försäkringsfall lämnar försäkringen ersättning i högst två år efter
det att eftervården eller den medicinska rehabiliteringen påbörjades.
Om eftervården avser behandling i sluten vård lämnar försäkringen dock
ersättning i högst 21 dagar efter det att eftervården påbörjades.
Ersättning lämnas inte för vistelse på kur-, spa- eller liknande anläggning.
Kostnaden ska vara medicinskt befogad och godkänd i förväg av
Försäkringsbolaget och vårdgivaren ska bokas av Försäkringsbolaget
och ingå i Försäkringsbolagets nätverk av privata vårdgivare.
Behandling hos Logoped
Försäkringen lämnar ersättning för nödvändiga och skäliga kostnader för
behandling hos logoped efter remiss från läkare. Behandlingen ska vara
medicinskt befogad. Kostnaden ska vara godkänd i förväg av
Försäkringsbolaget och vårdgivaren ska bokas av Försäkringsbolaget
och ingå i Försäkringsbolagets nätverk av privata vårdgivare. För samma
försäkringsfall ersätts maximalt fem behandlingstillfällen.
Behandling hos psykolog och psykoterapeut
Försäkringen lämnar ersättning för nödvändiga och skäliga kostnader för
behandling hos psykolog och psykoterapeut efter remiss från läkare.
Behandlingen ska vara medicinskt befogad. Kostnaden ska vara
godkänd i förväg av Försäkringsbolaget och vårdgivaren ska bokas av
Försäkringsbolaget och ingå i Försäkringsbolagets nätverk av privata
vårdgivare. För samma försäkringsfall lämnas ersättning maximalt i
24 månader.
Behandling hos fysioterapeut, naprapat, kiropraktor och
arbetsterapeut
Försäkring lämnar ersättning för nödvändiga och skäliga kostnader för
behandling hos sjukgymnast, naprapat och/eller kiropraktor efter remiss
från specialistläkare. Behandlingen ska vara medicinskt befogad.
Kostnaden ska vara godkänd i förväg av Försäkringsbolaget och vårdgivaren ska bokas av Försäkringsbolaget och ingå i Försäkringsbolagets
nätverk av privata vårdgivare. För samma försäkringsfall lämnas
ersättning maximalt i 24 månader.
Resor och logi
Försäkringen lämnar ersättning för nödvändiga och skäliga
merkostnader för resor och logi på grund av planerad privat vård som
bokats av Försäkringsbolaget. När den försäkrades folkbokföringsadress är belägen på mer än 50 kilometers avstånd från vårdgivaren,
eller om det annars finns särskilda skäl kan ersättning lämnas för sådana
merkostnader även i samband med annan vård.
Försäkringsbolaget förbehåller sig rätten att från fall till fall avgöra om
särskilda skäl föreligger.
Vid övernattning lämnas även ersättning med ett fast belopp per
påbörjat dygn under längst sju dygn. Beloppets storlek framgår av
försäkringsbekräftelse och försäkringsbesked.
Om det vid sluten vård av medicinska skäl anses nödvändigt, och även är
föreskrivet av läkare, att anhörig medföljer den försäkrade, lämnas
ersättning även för en sådan anhörigs merkostnader för resa och logi,
samt vid övernattning med det fasta beloppet per påbörjat dygn under
längst sju dygn.
Kostnader för resor och logi ska godkännas i förväg av
Försäkringsbolaget och ska bokas av Försäkringsbolagets Reseservice.
Se vidare punkt 5 ”Reseservice”.
Självrisk för hemtransport och vård vid tillfällig vistelse
utanför Sverige
Med avvikelse från vad som framgår i avsnittet ”Allmänt om rätt till
ersättning” gäller följande avseende självrisk för hemtransport och vård
vid tillfällig vistelse utanför Sverige. Om den försäkrade på grund av
sjukdom eller olycksfallsskada med skadetillfälle under de första
45 dagarna av en tillfällig vistelse utanför Sverige
- har kostnader för vård utanför Sverige, kostnader för resor i samband
med sådan vård och/eller merkostnader för hemresa,
- samt har en annan försäkring som ersätter dessa kostnader, lämnar
Vårdförsäkring Extra ersättning motsvarande den självrisk som den
försäkrade själv ska svara för i den andra försäkringen. Som högst
ersätts en självrisk motsvarande 5 000 kronor.
För att ersättning ska lämnas för självrisken krävs dessutom att
- vårdkostnaderna är nödvändiga och skäliga,
- merkostnaden för hemresan beror på att den för vården ansvarige
läkaren på vistelseorten bedömer att den försäkrade måste återvända
till hemorten i Sverige för vård och att färdsättet är föreskrivet av
läkaren.
Hemhjälp
Försäkringen lämnar ersättning för nödvändiga och skäliga kostnader för
hemhjälp efter hemkomst från operation som kan ersättas av
försäkringen.
För samma sjukdom eller olycksfallsskada ersätts hemhjälp med
sammanlagt maximalt tolv timmar (inklusive restid) under en period av
högst tio dagar.
Kostnaden för hemhjälp ska godkännas i förväg av Försäkringsbolaget
och vara remitterad av opererande vårdgivare inom SEBs vårdgivarnätverk. Den försäkrade ska lämna en specificerad offertförfrågan för
tjänsten och hemhjälpstjänsten ska utföras av ett företag med
F-skattsedel och registrerat organisationsnummer.
Vård i utlandet
Med avvikelse från vad som framgår i avsnittet ”Allmänt om rätt till
ersättning” gäller att försäkringen lämnar ersättning för nödvändiga och
skäliga kostnader för sådan sjukvård i utlandet som inte går att erbjuda i
Sverige och endast efter remiss från läkare vid ett läkarbesök som
bokats av Försäkringsbolaget. Sjukvården utomlands ska vara
medicinskt befogad. Kostnaden ska vara godkänd i förväg av
Försäkringsbolaget. Försäkringsbolaget bokar inte sjukvården i utlandet.
Försäkringen lämnar ersättning för behandlingskostnaden i utlandet,
dock maximalt med ett belopp som uppgår till kostnaden som en
behandling av motsvarande storlek skulle ha i Sverige.
3.2 Vårdgaranti
Specialistläkare
När försäkringen lämnar ersättning för kostnader för besök hos
specialistläkare inom privatvård innehåller försäkringen en vårdgaranti
som innebär att den försäkrade ska få besöka en specialistläkare inom
Försäkringsbolagets vårdgivarnätverk inom sex arbetsdagar. Tiden för
vårdgarantin räknas från och med att remiss för specialistläkarvård har
inkommit till Försäkringsbolaget.
Operation
När försäkringen ersätter kostnader för en operation inom privatvård
innehåller försäkringen en vårdgaranti som innebär att den försäkrade
ska få en operation genomförd inom 21 dagar. Tiden för Vårdgarantin
räknas från och med att Försäkringsbolaget godkänt operationen.
Ersättning
Om vårdgarantin inte uppfylls får den försäkrade 500 kronor per dygn
från och med dagen efter den dag den försäkrade enligt vårdgarantin
senast ska få besöka specialistläkare eller få en operation genomförd.
Ersättning utgår till dess att operationen eller specialistläkarbesöket
genomförts. För samma försäkringsfall lämnar försäkringen ersättning
med ett belopp som maximalt uppgår till den senast erlagda årspremien
för den försäkrades vårdförsäkring.
Vårdgarantin gäller inte om
- operationen måste senareläggas av medicinska skäl,
- den försäkrade inte accepterar erbjuden tid och plats för operation
eller specialistläkarbesök,
- den försäkrade väljer ett annat operationsalternativ,
- den försäkrade tillsammans med behandlande läkare kommer
överens om operation vid senare tidpunkt än 21 dagar.
TLV50186 231201
4(9)
Villkor år 2024 Vårdförsäkring Extra
4. Valbar omfattning
4.1 Hälsoundersökning
Hälsoundersökning
Försäkringstagaren har i samband med tecknandet av försäkringen, eller
vid förnyelse av försäkringen, möjlighet att avtala att försäkringen inte
ska omfatta försäkringsmomentet hälsoundersökning. Om försäkringstagaren vill göra förändringar i försäkringen vad avser hälsoundersökning ska försäkringstagaren skriftligen meddela detta till
Försäkringsbolaget senast 30 dagar före försäkringstidens slut. Det
framgår av försäkringsbekräftelsen och försäkringsbeskedet om
försäkringen lämnar ersättning för den försäkrades kostnader för
hälsoundersökningar.
Rätt till ersättning
Om försäkringen omfattar hälsoundersökningar lämnar försäkringen
ersättning för den försäkrades kostnader för regelbundna hälsoundersökningar. Hälsoundersökning ersätts första gången när den försäkrade
omfattats av försäkringsmomentet hälsoundersökning under en
sammanhängande tid av tre hela försäkringsår. Därefter lämnas
ersättning vart tredje år. Undersökningen ska i huvudsak omfatta
- undersökning och provtagning hos sjuksköterska,
- läkarundersökning med rådgivning och genomgång av provsvar.
Observera!
- Kostnaden ska vara hänförlig till hälsoundersökning som tillhandahålls
i Sverige.
- Kostnaden ska vara godkänd i förväg av Försäkringsbolaget och
vårdgivaren ska bokas av Försäkringsbolaget och ingå i
Försäkringsbolagets nätverk av privata vårdgivare.
4.2 Tandvård
Tandvård
Försäkringstagaren har i samband med tecknandet av försäkringen eller
vid förnyelse av försäkringen möjlighet att avtala att försäkringen, efter
sedvanlig hälsoprövning av tandstatus, ska omfatta försäkringsmomentet tandvård för samtliga försäkrade personer. Om försäkringstagaren vill göra förändringar i försäkringen vad avser tandvård ska
försäkringstagaren skriftligen meddela detta till Försäkringsbolaget
senast 30 dagar före försäkringstidens slut. Det framgår av försäkringsbekräftelsen och försäkringsbeskedet om försäkringen lämnar
ersättning för den försäkrades kostnader för tandvård.
Rätt till ersättning
I den utsträckning som försäkringsavtalet omfattar rätt till ersättning för
tandvård lämnar försäkringen ersättning för den försäkrades
nödvändiga och skäliga kostnader för av tandläkare utförd eller föreskriven tandvård. Förutsättning för ersättning är
- att regelbundet tandunderhåll med av tandläkare anpassat kontrollintervall har genomförts under de senaste fem åren,
- att tandskadan inte kan härledas till misskötsel av tänderna.
Undantag
Ersättning lämnas inte för
- kontroller och förebyggande åtgärder,
- behandling som kan utföras med en fyllnadsterapi som tex kompositmaterial och glasjonermaterial.
Observera!
- Kostnaderna ska uppstå under försäkringstiden.
- Kostnaden ska vara hänförlig till tandvård som tillhandahålls i Sverige.
- Kostnaden ska vara godkänd i förväg av Försäkringsbolaget.
4.3 Utlandsanställd
Utlandsanställd
En försäkringstagare som tecknar försäkring för sina anställda kan
avtala att försäkringen ska lämna ersättning för vårdkostnader för
anställd som, på grund av tillfällig anställning utomlands, inte längre är
folkbokförd och bosatt i Sverige.
Den försäkrade ska vara svensk medborgare.
Den försäkrade måste vara folkbokförd och bosatt i Sverige omedelbart
innan utlandsvistelsen påbörjas och under utlandsvistelsen vara anställd
i ett dotterbolag enligt aktiebolagslagen (2005:551), eller en filial, till
ett företag med säte i Sverige.
Undantag: Om försäkringen är tecknad inom ett avtal om TryggPlan,
gäller försäkringen aldrig för en försäkrad som är utlandsanställd.
Rätt till ersättning
Försäkringen lämnar ersättning för kostnader i Sverige för de
försäkringsmoment som försäkringstagaren har avtalat att försäkringen
ska omfatta. Det framgår av försäkringsbekräftelsen och försäkringsbeskedet vilka försäkringsmoment försäkringen lämnar ersättning för.
Försäkringen lämnar inte ersättning för självrisk för hemtransport och
vård för kostnader i den försäkrades nya hemviststat och inte heller för
hemresa till Sverige från den nya hemviststaten. I övrigt gäller de förutsättningar som uppställs i 3. ”Vad ersätter försäkringen?” för att
försäkringen ska lämna ersättning för kostnaden.
4.4 Rehabiliteringsförsäkring
En försäkringstagare som är arbetsgivare har i samband med tecknandet
av försäkringen, eller i samband med förnyelse av försäkringen,
möjlighet att för samtliga anställda för vilka försäkringstagaren har ett
rehabiliteringsansvar avtala om en rehabiliteringsförsäkring som lämnar
ersättning för arbetslivsanpassad rehabilitering. En sådan förändring ska
försäkringstagaren meddela skriftligen till Försäkringsbolaget senast
30 dagar före försäkringstidens slut. Det framgår av försäkringsbekräftelsen, och i förekommande fall av försäkringsbeskedet, om det
finns en rehabiliteringsförsäkring. Om försäkringen är tecknad inom ett
avtal om TryggPlan, gäller rehabiliteringsförsäkringen de försäkrade
som ingår i en och samma förmånsgrupp.
Försäkringsvillkor
För rehabiliteringsförsäkringen gäller de villkor som framgår av detta
avsnitt. När det saknas särskild reglering i detta avsnitt gäller vad som
framgår av villkoren i övrigt.
Gruppavtal
Till grund för rehabiliteringsförsäkringen ligger ett gruppavtal som ingås
mellan Försäkringsbolaget och försäkringstagaren. Ett gällande
gruppavtal är en förutsättning för att försäkringstagaren ska kunna
teckna rehabiliteringsförsäkringen och vidare en förutsättning för att
försäkringen ska bestå. Gruppavtalet utgör samtidigt ett avtal om
rehabiliteringsförsäkring för de anställda som ingår i gruppen av
försäkrade.
För vem gäller rehabiliteringsförsäkringen?
Försäkringen gäller för försäkringstagaren i dennes egenskap av
ansvarig för rehabilitering av anställd.
Gruppmedlemmar
Gruppmedlemmar och försäkrade i rehabiliteringsförsäkringen är
anställda hos försäkringstagaren för vilka försäkringstagaren har ett
rehabiliteringsansvar.
Vad krävs av den försäkrade?
Vid tecknandet eller vid den tidpunkt då den försäkrade anmäls till
försäkringen ska den försäkrade vara fullt arbetsför och ha fyllt 16 år
men inte 64 år.
Under hela försäkringstiden ska den försäkrade uppfylla förutsättningarna för att vara gruppmedlem och
- vara folkbokförd och bosatt i Sverige eller,
- vara anställd och ha sin huvudsakliga sysselsättning i Sverige, men ha
sin fasta bosättning i annat nordiskt land och besöka hemorten
regelbundet. Med regelbundet avses minst en hemresa per vecka.
En försäkrad kan omfattas av försäkringen längst till och med det
försäkringsår den försäkrade fyller 65 år, om försäkringen inte upphört
av annan anledning dessförinnan.
Allmänt om rätt till ersättning
Försäkringen ersätter försäkringstagarens nödvändiga och skäliga
kostnader för arbetslivsanpassad rehabilitering till följd ett försäkringsfall, om
- den anställde har varit frånvarande från arbetet under längre tid än
28 dagar i följd,
- den anställde har avbrutit sitt arbete vid minst sex tillfällen på grund
av kortare sjukperioder under ett kalenderår,
- det medicinskt kan konstateras att det finns en uppenbar risk för att
frånvaro enligt ovan kommer att inträffa.
Beträffande definitionen av försäkringsfall, se ordlistan i avsnitt 9.
Samtliga kostnader ska vara godkända i förväg av Försäkringsbolaget.
Försäkringen kan även lämna ersättning avseende en sjukdom- eller
olycksfallsskada som har uppkommit innan försäkringstiden under
förutsättning att den försäkrade har varit behandlings- och symtomfri
under en sammanhängande tid av minst 6 månader.
Observera! Efter vissa typer av operationer anses den försäkrade aldrig
som symtomfri. Läs mer i avsnitt 9 ”Ordlistan” under definitionen av
symtom.
Med arbetslivsanpassad rehabilitering avses rehabiliteringsutredning
och rehabiliteringsåtgärder. Samtliga kostnader ska vara godkända i
förväg av Försäkringsbolaget.
TLV50186 231201
5(9)
Villkor år 2024 Vårdförsäkring Extra
Rehabiliteringsutredning
Försäkringen ersätter försäkringstagarens nödvändiga och skäliga
kostnader för arbetslivsanpassad rehabiliteringsutredning.
Med arbetslivsanpassad rehabiliteringsutredning avses åtgärder för att
underlätta för en anställd att återgå i arbetet. Den rehabiliteringsledare
som utför rehabiliteringsutredningen ska utses av Försäkringsbolaget
och kostnaden ska godkännas i förväg av Försäkringsbolaget.
Åtgärderna ska vara en följd av försäkringstagarens lagstadgade ansvar
för att de anställdas behov av rehabilitering kartläggs och utgörs av
- kartläggning som behövs för att identifiera den försäkrades behov av
rehabilitering, som utförs av utsedd rehabiliteringsledare och av
rehabiliteringsledaren anlitad specialist,
- rehabiliteringsledarens deltagande i ett möte mellan arbetsgivaren,
Försäkringskassan och andra intressenter, när mötet är en
förutsättning för att kunna upprätta förslag till rehabiliteringsplan,
- rehabiliteringsledarens framtagande av förslag till utlåtande om
möjligheten att ta tillvara den försäkrades arbetsförmåga inom
försäkringstagarens verksamhet efter rehabilitering,
- rehabiliteringsledarens framtagande av rehabiliteringsplan,
- rehabiliteringsledarens avrapportering till arbetsgivaren avseende
den försäkrades status efter avslutat försäkringsfall,
- provtagning, utredning och förslag till behandling när det finns skälig
misstanke om missbruk hos anställd.
Rehabiliteringsledaren utses av Försäkringsbolaget. Kostnaden ska vara
godkänd i förväg av Försäkringsbolaget. Med avvikelse från de förutsättningar som uppställs för ett försäkringsfall enligt definitionen i gäller
beträffande momentet rehabiliteringsutredning att ersättning lämnas för
sådan utredning vid sjukdom eller olycksfallsskada som visar symtom
under försäkringstiden.
Rehabiliteringsåtgärder
Samtliga rehabiliteringsåtgärder ska vara godkända i förväg av
Försäkringsbolaget och ingå i den av Rehabledaren framtagna
rehabiliteringsplanen.
Samtalsterapi
Försäkringen ersätter nödvändiga och skäliga kostnader för behandling
hos psykolog eller legitimerad psykoterapeut i syfte att den försäkrade
ska kunna fortsätta förvärvsarbeta. Försäkringen ersätter maximalt
tre behandlingstillfällen för samma försäkringsfall. Om den försäkrade
har en arbetsrelaterad psykosocial funktionsnedsättning lämnar
försäkringen ersättning för ytterligare maximalt 12 behandlingstillfällen
för varje försäkringsfall.
Sjukgymnast/kiropraktor/naprapat
Försäkringen ersätter nödvändiga och skäliga kostnader för behandling
hos sjukgymnast/kiropraktor/naprapat i syfte att den försäkrade ska
kunna fortsätta förvärvsarbeta. Inom ramen för rehabiliteringsförsäkringen ersätts maximalt tio behandlingstillfällen för samma
försäkringsfall.
Funktionsanalys
Försäkringen ersätter nödvändiga och skäliga kostnader för bedömning
av sjukgymnast eller arbetsterapeut i syfte att den försäkrade ska kunna
fortsätta förvärvsarbeta. Bedömningen ska inte utgöra sjukvård.
Försäkringen ersätter maximalt sex timmars funktionsanalys för samma
försäkringsfall.
Arbetsplatsanalys
Försäkringen ersätter nödvändiga och skäliga kostnader för arbetsplatsanalys av ergonom, sjukgymnast eller arbetsterapeut. Analysen ska
göras ur ett ergonomiskt perspektiv i syfte att den försäkrade ska kunna
fortsätta förvärvsarbeta. Försäkringen ersätter maximalt sex timmars
arbetsplatsanalys för samma försäkringsfall.
Arbetsplatsanpassning
Försäkringen ersätter nödvändiga och skäliga kostnader för anpassning
av ordinarie arbetsplats som framgår av rehabiliteringsplan fastställd av
Försäkringskassan.
Arbetsträning och arbetsprövning
Försäkringen ersätter nödvändiga och skäliga kostnader för arbetsträning eller arbetsprövning som framgår av rehabiliteringsplan fastställd av Försäkringskassan.
Yrkeslivsplanering
Försäkringen ersätter nödvändiga och skäliga kostnader för yrkeslivsplanering i syfte att den försäkrade ska kunna fortsätta förvärvsarbeta
hos befintlig arbetsgivare. Försäkringen ersätter maximalt åtta timmars
yrkeslivsplanering för samma försäkringsfall.
Specialistläkarbedömning
Försäkringen ersätter nödvändiga och skäliga kostnader för bedömning
av specialistläkare i samband med kartläggning av rehabiliteringsbehov
och rehabiliteringsåtgärder i syfte att den försäkrade ska kunna
fortsätta förvärvsarbeta. Bedömningen ska inte utgöra sjukvård.
Försäkringen ersätter maximalt två bedömningstillfällen för samma
försäkringsfall.
Tekniska hjälpmedel
Försäkringen lämnar ersättning för försäkringstagarens nödvändiga och
skäliga kostnader för personliga arbetstekniska hjälpmedel. Hjälpmedlens användningsområde ska i huvudsak vara knutet till den
anställdes arbetsuppgifter och vara nödvändiga för att denne ska klara
arbetet. Behovet av hjälpmedlen ska framgå av rehabiliteringsplan
fastställd av Försäkringskassan.
Missbruksavvänjning
När skälig misstanke finns om missbruk hos anställd avseende alkohol
eller narkotika, lämnar försäkringen ersättning för kostnader för en
oavbruten behandlingsperiod under förutsättning att det är medicinskt
befogat med behandling. Ersättning lämnas med maximalt två prisbasbelopp. Försäkringen täcker endast en behandlingsperiod oavsett
diagnos till dess den försäkrade uppnår slutåldern för försäkringen.
Kostnader som inte ersätts
Resekostnader
Rehabiliteringsförsäkringen lämnar inte ersättning för resor.
Samordningskostnader
Rehabiliteringsförsäkringen lämnar inte ersättning för kostnader för
samordning och utredning i samband med varsel och uppsägning,
avskedande, permittering eller liknande.
Rekrytering och coachning
Rehabiliteringsförsäkringen lämnar inte ersättning för kostnader för
individuell vägledning, rekrytering, rådgivning och coachning
beträffande ny anställning eller karriär i samband med omställning.
Övriga begränsningar
I övrigt gäller de begränsningar som framgår av avsnitt 7.2-7.5.
Ansvarstid
För samma försäkringsfall lämnas ersättning under ett år räknat från
den dag rehabiliteringsutredningen påbörjades.
Högsta ersättning
För samma försäkringsfall lämnas inom ramen för rehabiliteringsförsäkringen ersättning med höst sex prisbasbelopp.
Förutsättningar för ersättning
Försäkringstagaren är skyldig att på anmodan styrka ersättningskravet
genom att lämna de upplysningar som står till buds, tillhandahålla
verifikationer, bevis och andra handlingar som behövs för att bedöma
Försäkringsbolagets ansvarighet och ersättningens storlek.
Ersättning för rehabilitering betalas till försäkringstagaren.
I övrigt gäller vad som framgår av avsnitt 8 "Utbetalning".
Efterskydd
Rehabiliteringsförsäkringen innehåller inte något efterskydd.
Fortsättningsförsäkring
Rehabiliteringsförsäkringen innehåller inte någon rätt till fortsättningsförsäkring.
5. Service och rådgivning
Vårdservice
Den försäkrade får tillgång till medicinsk rådgivning per telefon av
legitimerade sjuksköterskor vid de tider som anges i försäkringsbekräftelsen och/eller försäkringsbeskedet.
Reseservice
När försäkringen lämnar ersättning för resor och logi ingår reseservice.
Reseservice innebär att Försäkringsbolaget hjälper till med rese- och
hotellbokning för den försäkrade samt en medföljande anhörig.
Vaccinationsrådgivning
Försäkringen ger den försäkrade tillgång till Försäkringsbolagets
vårdgivarnätverk som hjälper den försäkrade med information om
vaccination inför en planerad och bokad utlandsvistelse samt hjälper den
försäkrade att boka tid för vaccination. Försäkringen lämnar inte
ersättning för vaccin eller övrig kostnad för vaccination.
TLV50186 231201
6(9)
Villkor år 2024 Vårdförsäkring Extra
6. Ansvarstid och högsta ersättning
Ansvarstid
Ersättning lämnas så länge försäkringen är i kraft enligt allmänna
avtalsbestämmelser i dessa villkor. Har försäkringen upphört att gälla
upphör ansvarstiden och därmed ersättningen.
Högsta ersättning
För samma försäkringsfall lämnar försäkringen maximalt ersättning med
det belopp som framgår av försäkringsbekräftelsen eller försäkringsbeskedet.
Referens: Beträffande försäkringstiden se 1 ”Försäkringsavtalet”.
7. Begränsningar i rätten till ersättning
7.1 Viss vård och vissa behandlingar med mera
Ersättning lämnas inte för
- Akut sjukvård. Ersättning lämnas endast för planerad vård i privat regi
i Sverige.
- kontroll och åtgärder som föranleds av graviditet, förlossning, abort,
sterilisering, fertilitetsutredning och behandling av infertilitet,
- vaccination och hyposensibilisering,
- kostnader för transplantation av inre organ,
- tandvård, tandsjukdom, bettfysiologisk utredning och/eller behandling
i de fall försäkringen inte omfattar rätt till ersättning för tandvård,
- kontroller och behandlingar som inte har samband med sjukdom eller
olycksfallsskada,
- kostnader för läkarintyg som inte begärts av Försäkringsbolaget,
- annan hälsoundersökning än sådan som ersätts enligt 4.1 ”Hälsoundersökning”,
- plastikkirurgi, kosmetiska behandlingar och operationer eller följder
därav. Dock ersätts bröstrekonstruktion vid bröstcancer och plastikkirurgi vid vanprydande ärr i ansiktet, under förutsättning att
behandlingen och operationen är en följd av ersättningsbar sjukdom
eller olycksfallsskada,
- operativa ingrepp inklusive laserkirurgi i syfte att korrigera ögons
refraktionsfel (brytningsfel),
- behandlingskostnader för snarkning där det av utredningen framgår
att den försäkrade inte lider av sömnapné,
- behandlingar utförda av vårdgivare som inte är legitimerade,
- alternativa behandlingsformer som inte vilar på vetenskaplig grund
och beprövad erfarenhet.
Försäkringen ersätter inte sådan vård som inte kan tillhandahållas av de
privata vårdgivarna i Försäkringsbolagets vårdgivarnätverk. Den
försäkrade kan därför bli hänvisad till den offentliga vården, patientavgiften ersätts då av försäkringen.
7.2 Kostnader som ersätts från annat håll
Ersättning lämnas inte för kostnader som ersätts enligt allmän lag eller
författning, konvention eller från annan försäkring.
7.3 Kostnader för uteblivna besök
Om den försäkrade får förhinder ska avbokning ske senast 24 timmar
före bokad tid. Ersättning lämnas inte för kostnader för bokning där den
försäkrade uteblivit eller anlänt sent utan att ha avbokat besöket i tid. I
sådant fall blir den försäkrade skyldig att ersätta vårdgivaren för
kostnaden för det uteblivna eller sent avbokade besöket. Undantag
gäller vid akut sjukdom (till exempel magsjuka eller andra akuta tillstånd) hos den försäkrade eller den försäkrades underåriga barn som
omöjliggör att den försäkrade kan genomföra besöket.
Fram till dess att den försäkrade erlagt dessa kostnader förbehåller sig
Försäkringsbolaget rätten att inte ersätta fortsatt vård eller andra
kostnader vad gäller det aktuella försäkringsfallet. Undantag gäller ifall
den försäkrade kan visa att sådan hantering skulle vara uppenbart
oskälig mot den försäkrade.
7.4 Vissa sjukdomar och olycksfallsskador
Särskilda sjukdomar
Försäkringen gäller inte för
- sjukdom som omfattas av smittskyddslagen eller följder därav,
- demenssjukdom, efter det att diagnos har fastställts av läkare,
- utredning och behandling av neuropsykiatriska diagnoser som t ex
ADHD, ADD eller liknande,
- övervikt som understiger BMI 35 eller undervikt som överstiger
BMI 18
- kroniska sjukdomar eller skador som enligt medicinsk bedömning inte
förväntas kunna botas eller där behandling väsentligt och varaktigt
inte förväntas kunna förbättra den försäkrades tillstånd. Dock ingår
undersökning och behandling fram till dess att en sjukdom eller skada
bedöms vara av sådan kronisk karaktär,
- undersökning, behandling av åderbråck,
- kontroll och behandling av hudförändringar så som t.ex naevus och
kreatoser fram till att remiss till specialistläkare utfärdats av läkare
inom primärvården.
Särskilt riskfylld verksamhet
Försäkringen gäller inte för sjukdom eller olycksfallsskada som
uppkommit till följd av att den försäkrade utövar/deltar i sport-, idrotts-,
äventyrs-, expeditions-, eller annan riskfylld sysselsättning.
Exempel på sådana sysselsättningar är när den försäkrade
- under träning eller tävling utövar sport- eller idrottsaktivitet på elitnivå i lägst division II och uppåt eller motsvarande,
- under träning eller tävling utövar sport eller idrottsaktivitet på idrottsgymnasium eller annan utbildning med idrottsinriktning,
- under träning eller tävling deltar/utövar i långlopp, t.ex. maraton,
cykling, mountainbike, multisport, triathlon eller liknande aktiviteter
och tillhör en klubb/förening där den försäkrade omfattas av klubbens
licensiering,
- deltar/ utövar motorsport,
- deltar/utövar kampsport, boxning, brottning, fäktning, karate, thaiboxning, kickboxning eller liknande aktiviteter,
- utövar verksamhet som stuntman eller luftakrobat,
- utövar/deltar klättring på berg, is, klippa, glaciär eller jämförbar
utövning, extremskidåkning (utanför markerade pister), downhill
cykling, dykning, kitesurfing, fallskärmshoppning, ballong-, glid eller
drakflygning eller liknande aktivitet,
- deltar i /utövar i expeditions- eller äventyrsverksamhet i enskild regi
eller i grupp eller jämförbar utövning.
Missbruk eller kriminell handling
Försäkringen gäller inte för sjukdom eller olycksfallsskada
- som orsakats av att den försäkrade vid skadetillfället var påverkad av
alkohol, dopingpreparat, andra berusningsmedel, narkotiska preparat,
eller felaktigt bruk av läkemedel,
- som är en följd av att den försäkrade medverkar i brottslig verksamhet
som är straffbar enligt svensk lag.
Krig, politiska oroligheter eller liknande
Försäkringen gäller inte för sjukdom eller olycksfallsskada som beror på
krig eller politiska oroligheter och som drabbar den försäkrade då han
eller hon vistas i område där sådana förhållanden råder, oavsett om den
försäkrade aktivt deltar i kriget eller oroligheterna eller inte. Utbryter
krig eller oroligheter när den försäkrade vistas i området, gäller
inskränkningen inte under vistelsens första månad, under förutsättning
att den försäkrade inte deltar i kriget eller oroligheterna. Försäkringen
gäller inte heller för sjukdom eller olycksfallsskada som inträffar inom
ett år räknat från hemkomsten efter sådan vistelse om sjukdomen/
olycksfallsskadan kan anses ha inträffat till följd av kriget eller
oroligheterna.
Om Utrikesdepartementet har avrått från att resa till ett område, men
den försäkrade trots denna rekommendation reser dit gäller inte
försäkringen för sjukdom eller olycksfallsskada som inträffar när
den försäkrade vistas i detta område, under den tid som Utrikesdepartementets avrådande kvarstår.
Atomkärnprocess
Försäkringen gäller inte för sjukdom eller olycksfallsskada vars
uppkomst eller omfattning har samband med atomkärnprocess, t ex
kärnklyvning, kärnsammansmältning eller radioaktivt sönderfall.
7.5 Övriga begränsningar
Force majeure
Försäkringsbolaget är inte ansvarigt för en sådan skada som beror på
lagbud, myndighetsåtgärd, krigshändelse eller terrorhandling eller
någon annan liknande omständighet. Försäkringsbolaget är inte heller
ansvarigt för en skada som beror på strejk, blockad, bojkott, lockout eller
annan liknande omständighet. Detta gäller även om Försäkringsbolaget
självt vidtar eller är föremål för någon sådan konfliktåtgärd, under
förutsättning att Försäkringsbolaget gjort vad som skäligen kan begäras
för att begränsa de skador som kan uppkomma. Vidare är
Försäkringsbolaget inte skyldigt att i andra fall ersätta en skada som
uppstår, om Försäkringsbolaget har varit normalt aktsamt.
TLV50186 231201
7(9)
Villkor år 2024 Vårdförsäkring Extra
Uppsåtligt framkallande av försäkringsfall eller eget vållande
Om den försäkrade uppsåtligen har framkallat ett försäkringsfall, är
Försäkringsbolaget fritt från ansvar.
Om den försäkrade orsakat försäkringsfallet genom grov vårdslöshet,
har Försäkringsbolaget rätt att sätta ned ersättningen såvitt angår
honom efter vad som är skäligt med hänsyn till den försäkrades
förhållanden och omständigheterna i övrigt.
Oriktiga eller ofullständiga uppgifter
Försäkringstagaren och den försäkrade är enligt försäkringsavtalslagen
(2005:104) skyldiga att på begäran av försäkringsbolaget lämna
upplysningar som kan ha betydelse för frågan om en försäkring ska
meddelas, utvidgas eller förnyas. I lagen regleras konsekvenserna av att
försäkringstagaren lämnar någon uppgift som är oriktig eller
ofullständig.
Svikligt förfarande m.m.
Om försäkringstagaren förfarit svikligt eller i strid mot tro och heder, är
försäkringsavtalet ogiltigt. Premier som har betalats under försäkringstiden återbetalas inte.
Oriktiga uppgifter i övrigt
Om försäkringstagaren eller den försäkrade annars uppsåtligen eller av
oaktsamhet som inte är ringa lämnat oriktiga eller ofullständiga
uppgifter av betydelse gäller följande.
Om Försäkringsbolaget med kännedom om det rätta förhållandet inte till
någon del skulle ha träffat försäkringsavtal med försäkringstagaren, ger
försäkringen inte någon rätt till ersättning för kostnader för sjukdom
eller olycksfallsskada. Premier som har betalats under försäkringstiden
återbetalas inte. Om Försäkringsbolaget med kännedom om det rätta
förhållandet skulle ha träffat försäkringsavtal med försäkringstagaren,
men mot en högre premie eller i övrigt på andra villkor än som avtalats,
gäller följande. Försäkringsbolagets ansvarighet är begränsad till vad
den avtalade premien motsvarar om detta beaktas och/eller om man
tillämpar de villkor som skulle ha tagits med i försäkringsavtalet.
Premier som har betalats under försäkringstiden återbetalas inte.
Oriktiga uppgifter vid sjukdom eller olycksfallsskada
Om den försäkrade eller någon annan som begär ersättning efter en
sjukdom eller olycksfallsskada uppsåtligen eller av grov vårdslöshet
oriktigt har uppgivit eller förtigit eller dolt något av betydelse för
bedömningen av rätten till ersättning, kan ersättningen till denne sättas
ned efter vad som är skäligt med hänsyn till omständigheterna.
Dubbelförsäkring
Om intresse som omfattas av denna försäkring är försäkrat även genom
annan försäkring har Försäkringsbolaget inte något ersättningsansvar
för sjukdomen/olycksfallsskadan. Om det även i den andra försäkringen
finns förbehåll vid dubbelförsäkring, gäller samma förbehåll för båda
försäkringarna. Ansvarigheten fördelas då mellan försäkringarna.
Vård, behandling eller rådgivning
Försäkringsbolaget ansvarar inte för den undersökning, vård eller
behandling som utförs, den rådgivning som lämnas eller den diagnos som
fastställs av vårdgivare som Vårdservice förmedlar genom försäkringen
eller av övriga vårdgivare som försäkringen lämnar ersättning för.
Eventuella klagomål ska riktas mot den som utför undersökningen,
vården eller behandlingen, lämnar rådgivningen eller fastställer en
diagnos.

8. Utbetalning
Förutsättningar för ersättning
Om den försäkrade har anledning anta att han eller hon drabbats av
sjukdom eller olycksfallsskada ska läkare/tandläkare genast anlitas. Den
försäkrade ska stå under regelbunden uppsikt av läkare/tandläkare
samt följa dennes föreskrifter. I förekommande fall ska den försäkrade
följa de anvisningar som Försäkringsbolaget har lämnat i samråd med
läkare/ tandläkare.
De handlingar och övriga upplysningar som har betydelse för
bedömningen av Försäkringsbolagets ansvarighet ska på begäran
anskaffas och skickas in utan någon kostnad för Försäkringsbolaget. Den
som begär ersättning ska i övrigt följa Försäkringsbolagets anvisningar
om medverkan i utredning av sjukdomen eller olycksfallsskadan.
För att fastställa rätten till ersättning kan Försäkringsbolaget föreskriva
att den försäkrade ska låta undersöka sig hos en särskilt anvisad läkare/
tandläkare. Försäkringsbolaget ersätter kostnaderna för en sådan
särskild undersökning och det utlåtande eller intyg som utfärdas i
samband med den.
Medgivande att begära in upplysningar
Om Försäkringsbolaget begär det ska den försäkrade lämna sitt medgivande till att Försäkringsbolaget begär in upplysningar från nuvarande,
tidigare och tillkommande arbetsgivare samt läkare, sjukhus, någon
annan vårdinrättning, Försäkringskassan eller någon annan försäkringsinrättning, detta för att kunna bedöma sin ansvarighet.
Mottagare
Försäkringsbolaget avgör om ersättningen ska utbetalas till den
försäkrade eller till den vårdgivare som den försäkrade har anlitat.
Ersättning för rehabilitering betalas till försäkringstagaren.
Tidpunkt för utbetalning
Utbetalning ska ske senast en månad efter det att rätten till ersättning
inträtt och den som gör anspråk på ersättning har fullgjort sina
skyldigheter enligt dessa villkor.
Om det finns anledning att utreda Försäkringsbolagets betalningsskyldighet och mot vem denna ska fullgöras, behöver
Försäkringsbolaget dock inte göra utbetalningen förrän en månad efter
det att utredningen har avslutats. Utredningen ska bedrivas skyndsamt.
Dröjsmålsränta
Försäkringsbolaget betalar dröjsmålsränta enligt räntelagen på belopp
som betalas ut senare än vad som framgår enligt ovan. Ränta betalas
från den dag då utbetalningen skulle ha skett och så länge som beloppet
står kvar i Försäkringsbolagets förvaltning.
Utbetalning: Räntan betalas ut samtidigt som ersättningsbeloppet. Om
den ränta som ska betalas ut är mindre än 100 kronor betalas dock inte
någon ränta ut.
Övertagande av rätt till ersättning
Om Försäkringsbolaget har betalat ersättning för försäkringstagarens
eller den försäkrades kostnader och dessa kostnader ska ersättas enligt
lag, författning eller från annan försäkring, övertar Försäkringsbolaget
försäkringstagarens respektive den försäkrades rätt till sådan
ersättning.
TLV50186 231201
8(9)
Villkor år 2024 Vårdförsäkring Extra
9. Ordlista
Anhörig
Med anhörig avses make, registrerad partner, sambo, barn, förälder eller
syskon.
Behandlingsfri
Med behandlingsfri avses att den försäkrade inte behöver vård,
medicinering, behandling eller behöver genomgå kontroller på grund av
aktuell sjukdom eller olycksfallsskada. Försäkrad som har tid utsatt hos
vårdgivare för återbesök/-kontroll till följd av sjukdom/olycksfallsskada
anses inte i något fall vara behandlingsfri.
Dagkirurgi
Med dagkirurgi avses sjukvård som medför operativt ingrepp, men inte
kräver sängplats med övernattning.
Demens
Med demens avses en förvärrad, omfattande försämring av psykiska
funktioner (intellekt, minne och personlighet) orsakad av sjukdomar
(demenssjukdomar) och skador i hjärnan.
Fullständiga ansökningshandlingar
Samtliga uppgifter som behövs för den slutliga prövningen av en
försäkringsansökan.
Fullt arbetsför
Med fullt arbetsför menas att den anställde kan fullgöra ett vanligt
arbete utan inskränkningar, inte uppbär sjuklön från arbetsgivaren, inte
uppbär ersättning från Försäkringskassan (sjukpenning, aktivitetsersättning, sjukersättning, handikappersättning eller liknande
ersättning) och inte har särskilt anpassat arbete eller lönebidragsanställning. Vidare gäller att den anställde inte ska ha haft nedsatt
arbetsförmåga mer än 14 dagar i följd under de senaste tre månaderna.
Försäkrad
En person vars sjukdom eller olycksfallsskada försäkringen gäller för.
Försäkringsbekräftelse
Skriftlig bekräftelse på att ett försäkringsavtal har träffats och som
skickas till försäkringstagaren.
Försäkringsbesked
Skriftlig bekräftelse på att ett försäkringsavtal har träffats som skickas
till den försäkrade.
Försäkringsfall
Med försäkringsfall avses sjukdom eller olycksfallsskada. För
rehabiliteringsförsäkringen i avsnitt 4.4 gäller att med försäkringsfall
avses sjukdom eller olycksfallsskada som har uppkommit under
försäkringstiden. Försäkringsfallet anses ha uppkommit då sjukdomen
eller olycksfallsskadan första gången gav symtom. Dock anses en
sjukdom eller olycksfallsskada ha uppkommit då den försäkrade första
gången besökt läkare, eller fått vård eller medicinering för sjukdomen
eller olycksfallsskadan, om symtom ännu inte uppkommit vid den
tidpunkten.
Med försäkringsfall avses för rehabiliteringsförsäkringen även
sjukdomar och olycksfallsskador som ursprungligen har uppkommit före
försäkringstiden, men som ger symtom under försäkringstiden. Detta
förutsätter dock att den försäkrade ha varit behandlings- och symtomfri
under en sammanhängande tid av minst sex månader.
Sjukdomar eller olycksfallsskador med ett medicinskt samband räknas
som samma försäkringsfall. Detta gäller dock inte om den försäkrade har
varit behandlings- och symtomfri under en sammanhängande tid av
minst ett år.
Observera! Efter vissa typer av operationer anses den försäkrade aldrig
som symtomfri. Läs mer under definitionen av symtom i denna ordlista.
Försäkringsgivare
Ett försäkringsbolag som har åtagit sig att lämna försäkringsersättning i
enlighet med vad som avtalats i försäkringsavtalet. I dessa villkor är
SEB Pension och Försäkring AB försäkringsgivaren.
Försäkringsrisk
Den risk Försäkringsbolaget tar för att behöva betala ut ersättning för de
kostnader som den aktuella försäkringen lämnar ersättning för.
Försäkringstagare
Den som äger försäkringen.
Hemorten
Med hemorten avses den ort där den försäkrade är folkbokförd.
Hälsoprövning
Vid ansökan om en försäkring och ändring av en gällande försäkring har
Försäkringsbolaget rätt att hälsopröva den försäkrade och har då rätt
att begära in hälsodeklaration, sjukjournaler och andra intyg eller
utlåtanden om den försäkrades hälsotillstånd.
Icke behandlingsbar
Med icke behandlingsbar menas en sjukdom/ olycksfallsskada som enligt
medicinsk erfarenhet inte förväntas gå att bota eller väsentligt och
varaktigt kunna förbättra den försäkrades tillstånd.
Legitimerad vårdgivare
Med legitimerad vårdgivare avses den som uppfyller kraven på
legitimation i 4 kap patientsäkerhetslagen (2010:659).
Olycksfallsskada
Med olycksfallsskada avses kroppsskada som drabbat den försäkrade
ofrivilligt genom plötslig ytttre händelse.
Prisbasbelopp
Prisbasbeloppet enligt socialförsäkringsbalken (2010:110), är ett tal
som visar prisutvecklingen, inflationen i samhället. Det fastställs varje år
av regeringen efter beräkning av Statistiska Centralbyrån.
Privat sjukvård
Vårdinsats som inte till någon del finansieras med offentliga medel.
Rehabiliteringsledare
Med rehabiliteringsledare menas en person som har en högskoleutbildning med rehabiliteringsinriktning såsom t.ex. sjukgymnast eller
arbetsterapeut samt en utbildning till auktoriserad rehabiliteringsledare.
Rehabiliteringsledarens primära roll är att stödja sjukskrivna individer i
rehabiliteringsprocessen för att underlätta återgång i arbete.
Remiss
Med remiss avses en skriftlig hänvisning utfärdad av läkare i Sverige.
Remissen får högst vara sex månader gammal vid tidpunkten för SEB:s
bokning av vården.
Sjukdom
Med sjukdom avses av läkare dokumenterad försämring av den fysiska
eller psykiska hälsan, som inte är att betrakta som en olycksfallsskada.
Med sjukdom avses dock inte frivilligt orsakad kroppsskada.
Skadedatum
Med skadedatum avses det datum som sjukdomen eller olycksfallsskadan anmälts till Försäkringsbolaget. Om kostnaden har uppstått
innan tidpunkten för anmälan avses med skadedatum istället den
tidpunkt då kostnaden uppstod.
Sluten vård
Med sluten vård avses sjukvård som kräver sängplats med en eller flera
övernattningar.
Symtom
Med symtom avses tecken på att sjukdom finns eller håller på att bryta
ut. Med symtom avses också tecken på att en olycksfallsskada har
inträffat.
Om den försäkrade någon gång har opererats i knän eller axlar eller om
den försäkrade har genomgått en operation där främmande material
(exempelvis skruvar, nät, pacemaker m.m.) har opererats in i kroppen
gäller dock att den försäkrade aldrig anses som symtomfri så vitt avser
de besvär eller åkommor som var anledning till operationen.
Öppen vård
Med öppen vård avses sjukvård som inte kräver sängplats med
övernattning.

TLV50186 231201
9(9)
Villkor år 2024 Vårdförsäkring Extra
Om du inte är nöjd
Kontakta oss
Vår strävan är att du som kund alltid ska vara nöjd med oss. Om något
inte har fungerat som det ska, vill vi förstås veta varför. Om du är
missnöjd med ett beslut eller handläggningen i ett ärende kan du därför
alltid vända dig till oss.
Börja alltid med att kontakta den person eller avdelning som har
handlagt ditt ärende. Vi får då också möjlighet att se över ditt ärende
igen. Om du behöver hjälp att hitta rätt person eller avdelning kan du
kontakta vår växel på telefon 0771-62 10 00.
Om du fortfarande inte är nöjd efter beslut av din handläggare, kan du
vända dig till Klagomålsansvarig för att få en överprövning av ditt
ärende. För att Klagomålsansvarig ska kunna hjälpa dig på bästa sätt ber
vi dig skriftligen meddela oss ditt personnummer/försäkringsnummer
och vad ditt klagomål gäller samt vem du har varit i kontakt med tidigare.
SEB, Pension & Försäkring, Klagomålsansvarig, 106 40 Stockholm
Andra instanser
Du har även möjlighet att kontakta instanser utanför Försäkringsbolaget.
Konsumentvägledaren i din hemkommun lämnar kostnadsfritt
information och råd i bank- och försäkringsfrågor till konsumenter.
Konsumenternas Försäkringsbyrå lämnar kostnadsfritt upplysningar
och råd i försäkringsfrågor till konsumenter.
Konsumenternas Försäkringsbyrå, Box 24215, 104 51 Stockholm,
telefon 0200-22 58 00, www.konsumenternas.se
Konsumentverket lämnar webbaserad konsumentupplysning genom
Hallå konsument, www.hallakonsument.se
Personförsäkringsnämnden avger rådgivande yttranden i tvister
mellan konsumenter och försäkringsbolag avseende sjuk-, olycksfallsoch livförsäkring i de fall där det krävs medicinska bedömningar.
Nämnden kan även pröva en konsuments rätt att teckna eller förnya en
individuell personförsäkring. För att nämnden ska pröva ärendet finns
bland annat vissa tidsgränser.
Personförsäkringsnämnden, Box 24067, 104 50 Stockholm,
telefon 08-522 787 20, www.forsakringsnamnder.se/
personforsakringsnamnden/provning-i-namnden-pfn/
Allmänna reklamationsnämnden (ARN) lämnar rekommendationer på
hur tvister mellan konsumenter och näringsidkare bör lösas. En anmälan
till ARN ska vara skriftlig. För att nämnden ska pröva ärendet finns bland
annat vissa värde- och tidsgränser. ARN prövar dock inte den typ av
ärenden som prövas av Personförsäkringsnämnden.
Allmänna reklamationsnämnden (ARN), Box 174, 101 23 Stockholm,
telefon 08-508 860 00, www.arn.se
EU:s webbplats för tvistlösning online
Om tvisten rör ett avtal som ingåtts via internet kan du även lämna in ditt
klagomål via EU:s webbplats för tvistlösning online.
www.ec.europa.eu/odr
Domstol
Slutligen kan ett ärende alltid hänskjutas till rättslig prövning vid allmän
domstol. Ytterligare information om domstolsväsendet kan du få av
Domstolsverket, 551 81 Jönköping, telefon 036-15 53 00,
fax 036-16 57 21, www.domstol.se
Information enligt dataskyddsförordningen
((EU) 2016/679) om behandling av personuppgifter
 m.m. i SEB Pension och Försäkring AB
Personuppgiftsansvarig
SEB Pension och Försäkring AB - nedan Pension & Försäkring
Org.nr 516401-8243
106 40 Stockholm
Telefon 077-11 11 800
Pension & Försäkrings integritetspolicy, med fullständig information om
Pension & Försäkrings personuppgiftsbehandling, hittar du på
seb.se/personuppgifter-pf. Du kan också vända dig till Pension &
Försäkrings kundcenter för att få informationen per post.
Nedan följer en sammanfattning av hur Pension & Försäkring hanterar
dina personuppgifter och dina rättigheter.
Insamling av personuppgifter
Personuppgifter lämnas och inhämtas innan och i samband med att en
kundrelation inleds och ett avtal ingås och/eller ett uppdrag lämnas, eller
i övrigt i samband med en kundrelation. Vid kontakt med Pension &
Försäkring per telefon kan samtalet komma att spelas in.
Ändamål
Pension & Försäkring behandlar personuppgifter för de ändamål som
anses nödvändiga enligt nedan:
- ingående, administration och fullgörelse av ingångna avtal, inklusive
rådgivning
- för uppfyllande av förpliktelser enligt lag, annan författning eller
myndighetsbeslut
- för marknads- och kundanalyser samt systemutveckling och
marknadsföring
Notera att känsliga personuppgifter, främst uppgifter om hälsa, i vissa
fall kan komma att behandlas.
Personuppgifter kan för angivna ändamål – med beaktande av reglerna
om sekretess – ibland komma att lämnas ut till andra bolag inom
SEB-koncernen eller till företag såväl inom EU/EES som utom EU/EES
(tredje land) som SEB-koncernen samarbetar med.
Dina rättigheter
Du har rätt att få information om vilka personuppgifter om dig som
behandlas av Pension & Försäkring och har därmed rätt att få ett
registerutdrag.
Du kan även vända dig till Pension & Försäkring om du vill:
a) begära rättelse av felaktig eller ofullständig uppgift,
b) begära radering eller begränsning av behandlingen av
personuppgifter,
c) invända mot behandlingen eller
d) få ut de personuppgifter som du själv har tillhandahållit Pension &
Försäkring och som Pension & Försäkring behandlar med stöd av
avtal eller samtycke samt, om det är tekniskt möjligt, få dessa
överförda direkt till annan personuppgiftsansvarig (dataportabilitet).
Din begäran och/eller invändning enligt ovan prövas av Pension &
Försäkring i det enskilda fallet.
Om du önskar information eller har en begäran enligt ovan, kan du lämna
eller skicka en begäran härom till SEB, Dataskydd, 106 40 Stockholm,
eller kontakta Pension & Försäkring på telefonnummer ovan. På samma
sätt kan du anmäla om du inte vill ha direktreklam från Pension &
Försäkring.
Dataskyddsombud
Pension & Försäkring har utsett ett dataskyddsombud som har till
uppgift att övervaka att Pension & Försäkring följer reglerna om skydd
av personuppgifter. Dataskyddsombudet ska fullgöra sitt uppdrag på ett
oberoende sätt i förhållande till Pension & Försäkring. Du kan kontakta
dataskyddsombudet på SEB, Dataskyddsombud, 106 40 Stockholm.

TLF290100 211109
1(3)
Förköpsinformation
Vårdförsäkring Special
(Uppdaterad 2022-01-01)
Du har rätt att få denna information innan du köper försäkringen och det är
viktigt att du läser den. Uppgifterna är en kortfattad översikt över
försäkringen och utgör inte fullständiga försäkringsvillkor. Du kan ta del av
de fullständiga försäkringsvillkoren för Vårdförsäkring Special på seb.se/
forsakringsvillkor, eller genom att kontakta oss på telefon 077-11 11 800
(privatpersoner) eller 077-43 10 00 (företag).
Som konsument kan du få råd och hjälp vid köp av försäkring via
Konsumentverket, hos de kommunala konsumentvägledarna och
Konsumenternas försäkringsbyrå. Uppgifter om Konsumentverkets
webbadress och kontaktuppgifter till Konsumenternas försäkringsbyrå finns
i avsnittet "Om du inte är nöjd”.
Om något försäkringsskydd är särskilt viktigt för dig, uppmanas du att ta
reda på om det omfattas av försäkringen genom att kontakta oss, ansvarig
förmedlare eller rådgivare.
Ersättning till distributör
Våra försäkringar kan säljas via Försäkringsbolaget eller via förmedlare, där
Skandinaviska Enskilda Banken AB är en av dessa. När försäkring tecknas
får förmedlaren en ersättning från Försäkringsbolaget motsvarande en
procentsats av inbetald premie. Nivån på ersättningen avtalas mellan
Försäkringsbolaget och respektive förmedlare.
Den förmedlare som säljer eller ger dig råd om produkten kan ta ut
kostnader som inte framgår av denna förköpsinformation. Om så är fallet
ska förmedlaren i fråga informera dig om detta och om de totala
kostnaderna.
Försäkringsgivare
Försäkringen är en obligatorisk eller frivillig gruppförsäkring och tecknas i
SEB Pension och Försäkring AB, org. nr. 516401-8243 nedan benämnt
Försäkringsbolaget.
Vad krävs av den försäkrade?
Vid tecknandet av en frivillig gruppförsäkring, eller vid den tidpunkt då den
försäkrade anmäls till en obligatorisk gruppförsäkring, ska den försäkrade
vara fullt arbetsför och ha fyllt 16 år, men inte 71 år.
Under hela försäkringstiden ska den försäkrade vara folkbokförd och bosatt
i Sverige. Under hela försäkringstiden ska den försäkrade uppfylla de
förutsättningar som uppställs enligt gruppavtalet för att tillhöra gruppen av
försäkringsberättigade.
Observera: Om den försäkrade inte uppfyller dessa krav omfattas han eller
hon inte av försäkringen. Med fullt arbetsför menas att den försäkrade kan
fullgöra ett vanligt arbete utan inskränkningar, inte uppbär sjuklön från
arbetsgivaren, inte uppbär ersättning från Försäkringskassan (sjukpenning,
aktivitetsersättning, sjukersättning, handikappersättning eller liknande
ersättning) och inte har särskilt anpassat arbete eller lönebidragsanställning. Vidare gäller att den försäkrade inte ska ha haft nedsatt
arbetsförmåga mer än 14 dagar i följd under de senaste tre månaderna.
När inträder Försäkringsbolagets ansvar?
Försäkringsbolagets ansvar enligt försäkringsavtalet inträder enligt följande
avseende den obligatoriska gruppförsäkringen.
- Om den försäkrade när gruppavtalet ingås uppfyller förutsättningarna
för att tillhöra gruppen av försäkringsberättigade, och förutsättningarna
för att omfattas av försäkringen, inträder Försäkringsbolagets ansvar för
respektive försäkrad från och med den första dagen i månaden efter den
dag Försäkringsbolaget har beviljat försäkringen.
- Om den försäkrade först efter att gruppavtalet har ingåtts uppfyller
förutsättningarna för att tillhöra gruppen av försäkringsberättigade och
förutsättningarna för att omfattas av försäkringen, inträder
Försäkringsbolagets ansvar för respektive försäkrad från och med den
dag den försäkrade uppfyller dessa förutsättningar.
Beträffande den frivilliga gruppförsäkringen inträder Försäkringsbolagets
ansvar dagen efter den dag då första premien betalas, under förutsättning
att den försäkrade när försäkringen tecknas tillhör den försäkringsberättigade gruppen och kan omfattas av försäkringen.
Ansvarstid och högsta ersättning
För samma sjukdom eller olycksfallsskada lämnas ersättning så länge
försäkringen är i kraft, dock längst ett år räknat från skadedatum.
Har försäkringen upphört att gälla upphör ansvarstiden och därmed
ersättningen.
Försäkringen ersätter maximalt 1 000 000 kronor för samma sjukdom eller
olycksfallsskada.
Sjukdom eller olycksfallsskada som omfattas
Försäkringen ersätter kostnader som föranletts av ett försäkringsfall. Med
försäkringsfall avses sjukdom eller olycksfallsskada som har uppkommit
under försäkringstiden. Ett försäkringsfall anses ha uppkommit då
sjukdomen eller olycksfallsskadan första gången gav symtom. Dock anses
sjukdomen eller olycksfallsskadan ha uppkommit då den försäkrade första
gången besökt läkare, eller fått vård eller medicinering för sjukdomen eller
olycksfallsskadan, om symtom ännu inte uppkommit vid den tidpunkten.
Sjukdomar eller olycksfallsskador med ett medicinskt samband räknas som
samma försäkringsfall. Detta gäller dock inte om den försäkrade har varit
behandlings- och symtomfri under en sammanhängande tid av minst ett år.
Sjukdom eller olycksfallsskada innan försäkringstiden
Försäkringen kan ersätta kostnader för sjukdomar eller olycksfallskador
som ursprungligen har uppkommit före försäkringstiden, men som ger
symtom under försäkringstiden. Det förutsätter dock att den försäkrade har
varit behandlings- och symtomfri under en sammanhängande tid av minst
två år.
Premie och betalning av premie
Om betalning av premie inte sker enligt försäkringsvillkoren så gäller inte
försäkringen för sjukdom eller olycksfallsskada som inträffar från och med
14 dagar efter det att Försäkringsbolaget avsänt uppsägning av
försäkringen om premien inte betalas inom denna frist. Avseende
obligatorisk gruppförsäkring görs uppsägning av försäkringen för samtliga
försäkrade.
Produktbeskrivning
Samtliga kostnader ska vara godkända i förväg av Försäkringsbolaget och
vårdgivaren ska även bokas av Försäkringsbolaget och vårdgivaren ska ingå
i Försäkringsbolagets nätverk av privata vårdgivare. Kostnaderna ska vara
hänförliga till sådan vård eller hjälpmedel som tillhandahålls i Sverige.
Ytterligare förutsättningar för ersättning framgår av villkoren.
Privat vård
Öppen och sluten privat vård ersätts.
Eftervård
Vid sjukdom eller olycksfallsskada som ersätts av vårdförsäkringen lämnas
ersättning för eftervård under en begränsad tid.
Hjälpmedel
Kostnader för hjälpmedel som bidrar till sjukdomens eller olycksfallsskadans läkning ersätts.
Dietist
Behandling hos dietist efter remiss från läkare, maximalt
fem behandlingstillfällen per skada.
Arbetsterapeut
Behandling hos arbetsterapeut efter remiss från läkare, maximalt
fem behandlingstillfällen per skada.
Logoped
Behandling hos logoped efter remiss från läkare, maximalt fem
behandlingstillfällen per skada.
Vårdservice
Rådgivning och vårdförmedling under kontorstid.
Självrisk
Observera! Vid det första tillfälle som Vårdservice bokar in den försäkrade
för vård av en sjukdom eller olycksfallsskada ska den försäkrade betala
självrisken på det sätt som Försäkringsbolaget anvisar. Om självrisken inte
är betald kan vården inte bokas. Självrisken uppgår till 1 000 kronor per
sjukdom eller olycksfallsskada.
Vårdgaranti
Det ingår en vårdgaranti i enlighet med villkoren.
Avtalstid, villkors- och premieändring
Gruppavtalet löper på ett år och gäller från och med det datum som anges i
försäkringsbekräftelsen. Avtalet förlängs med ett år i taget, varvid även
försäkringen förnyas, på de villkor och till den premie som anges av
Försäkringsbolaget, om det inte sägs upp av någon av parterna.
Efterskydd och fortsättningsförsäkring
För försäkringen gäller rätt till efterskydd och fortsättningsförsäkring i
enlighet med vad som framgår av försäkringsvillkoren.
TLF290100 211109
2(3)
Förköpsinformation Vårdförsäkring Special
Begränsningar i rätten till ersättning
Rätten till ersättning är begränsad avseende viss vård och vissa
behandlingar med mera, kostnader som ersätts från annat håll,
uteblivna besök och vissa sjukdomar och olycksfallsskador. Vidare
lämnar försäkringen som utgångspunkt inte ersättning för sjukdom eller
olycksfallsskada som har uppkommit innan försäkringstiden.
Övriga begränsningar avseende försäkringsbolagets ansvarighet gäller vid
force majeure, uppsåtligt framkallande, oriktiga eller ofullständiga
uppgifter och dubbelförsäkring.
Försäkringsbolaget ansvarar inte för den vård, behandling eller rådgivning
som försäkringsbolaget förmedlar genom försäkringen.
Skatteregler
Premie som betalas helt och hållet av arbetsgivaren är förmånsskattepliktig
för den anställde, och för arbetsgivaren är hela premien avdragsgill.
Se seb.se för aktuell information.
Tillämplig lag
För försäkringsavtalet gäller försäkringsavtalslagen (2005:104) och svensk
allmän lag i övrigt. För marknadsföringen tillämpas svensk lag.
Meddelanden
Meddelanden och information med anledning av försäkringsavtalet,
bl.a. årsbesked, kontrolluppgifter, ändring av villkor eller motsvarande, kan
komma att tillhandahållas via de digitala plattformar som försäkringsbolaget vid var tid använder sig av och som är tillgängliga för mottagaren.
Den som önskar att få information via brev har möjlighet att kontakta
försäkringsbolaget och begära detta.
Övrigt
Försäkringsbolagets senaste årsredovisning kan hämtas från
www.seb.se/pension
Försäkringsvillkor och information om försäkringen tillhandahålls på
svenska. Kommunikation mellan Försäkringsbolaget och kunderna sker på
svenska.
TLF290100 211109
3(3)
Förköpsinformation Vårdförsäkring Special
Om du inte är nöjd
Kontakta oss
Vår strävan är att du som kund alltid ska vara nöjd med oss. Om något inte
har fungerat som det ska, vill vi förstås veta varför. Om du är missnöjd med
ett beslut eller handläggningen i ett ärende kan du därför alltid vända dig
till oss.
Börja alltid med att kontakta den person eller avdelning som har handlagt
ditt ärende. Vi får då också möjlighet att se över ditt ärende igen. Om du
behöver hjälp att hitta rätt person eller avdelning kan du kontakta vår växel
på telefon 0771-62 10 00.
Om du fortfarande inte är nöjd efter beslut av din handläggare, kan du
vända dig till Klagomålsansvarig för att få en överprövning av ditt ärende.
För att Klagomålsansvarig ska kunna hjälpa dig på bästa sätt ber vi dig
skriftligen meddela oss ditt personnummer/försäkringsnummer och vad
ditt klagomål gäller samt vem du har varit i kontakt med tidigare.
SEB, Pension & Försäkring, Klagomålsansvarig, 106 40 Stockholm
Andra instanser
Du har även möjlighet att kontakta instanser utanför försäkringsbolaget.
Konsumentvägledaren i din hemkommun lämnar kostnadsfritt
information och råd i bank- och försäkringsfrågor till konsumenter.
Konsumenternas Försäkringsbyrå lämnar kostnadsfritt upplysningar
och råd i försäkringsfrågor till konsumenter.
Konsumenternas Försäkringsbyrå, Box 24215, 104 51 Stockholm,
telefon 0200-22 58 00, www.konsumenternas.se
Konsumentverket lämnar webbaserad konsumentupplysning genom
Hallå konsument, www.hallakonsument.se
Personförsäkringsnämnden avger rådgivande yttranden i tvister mellan
konsumenter och försäkringsbolag avseende sjuk-, olycksfalls- och
livförsäkring i de fall där det krävs medicinska bedömningar. Nämnden kan
även pröva en konsuments rätt att teckna eller förnya en individuell
personförsäkring. För att nämnden ska pröva ärendet finns bland annat
vissa tidsgränser.
Personförsäkringsnämnden, Box 24067, 104 50 Stockholm,
telefon 08-522 787 20, www.forsakringsnamnder.se/
personforsakringsnamnden/provning-i-namnden-pfn/
Allmänna reklamationsnämnden (ARN) lämnar rekommendationer på hur
tvister mellan konsumenter och näringsidkare bör lösas. En anmälan till
ARN ska vara skriftlig. För att nämnden ska pröva ärendet finns bland annat
vissa värde- och tidsgränser. ARN prövar dock inte den typ av ärenden som
prövas av Personförsäkringsnämnden.
Allmänna reklamationsnämnden (ARN), Box 174, 101 23 Stockholm,
telefon 08-508 860 00, www.arn.se
EU:s webbplats för tvistlösning online
Om tvisten rör ett avtal som ingåtts via internet kan du även lämna in ditt
klagomål via EU:s webbplats för tvistlösning online.
www.ec.europa.eu/odr
Domstol
Slutligen kan ett ärende alltid hänskjutas till rättslig prövning vid allmän
domstol. Ytterligare information om domstolsväsendet kan du få av
Domstolsverket, 551 81 Jönköping, telefon 036-15 53 00,
fax 036-16 57 21, www.domstol.se
Information enligt dataskyddsförordningen ((EU) 2016/679)
om behandling av personuppgifter m.m. i
SEB Pension och Försäkring AB
Personuppgiftsansvarig:
SEB Pension och Försäkring AB - nedan Pension & Försäkring
Org.nr 516401-8243
106 40 Stockholm
Telefon 077-11 11 800
Pension & Försäkrings integritetspolicy, med fullständig information om
Pension & Försäkrings personuppgiftsbehandling, hittar du på
seb.se/personuppgifter-pf. Du kan också vända dig till Pension &
Försäkrings kundcenter för att få informationen per post.
Nedan följer en sammanfattning av hur Pension & Försäkring hanterar dina
personuppgifter och dina rättigheter.
Insamling av personuppgifter
Personuppgifter lämnas och inhämtas innan och i samband med att en
kundrelation inleds och ett avtal ingås och/eller ett uppdrag lämnas, eller
i övrigt i samband med en kundrelation. Vid kontakt med Pension &
Försäkring per telefon kan samtalet komma att spelas in.
Ändamål
Pension & Försäkring behandlar personuppgifter för de ändamål som anses
nödvändiga enligt nedan:
- ingående, administration och fullgörelse av ingångna avtal, inklusive
rådgivning
- för uppfyllande av förpliktelser enligt lag, annan författning eller
myndighetsbeslut
- för marknads- och kundanalyser samt systemutveckling och
marknadsföring
Notera att känsliga personuppgifter, främst uppgifter om hälsa, i vissa fall
kan komma att behandlas.
Personuppgifter kan för angivna ändamål – med beaktande av reglerna om
sekretess – ibland komma att lämnas ut till andra bolag inom SEBkoncernen eller till företag såväl inom EU/EES som utom EU/EES (tredje
land) som SEB-koncernen samarbetar med.
Dina rättigheter
Du har rätt att få information om vilka personuppgifter om dig som
behandlas av Pension & Försäkring och har därmed rätt att få ett
registerutdrag.
Du kan även vända dig till Pension & Försäkring om du vill:
a) begära rättelse av felaktig eller ofullständig uppgift,
b) begära radering eller begränsning av behandlingen av personuppgifter,
c) invända mot behandlingen eller
d) få ut de personuppgifter som du själv har tillhandahållit Pension &
Försäkring och som Pension & Försäkring behandlar med stöd av avtal
eller samtycke samt, om det är tekniskt möjligt, få dessa överförda direkt
till annan personuppgiftsansvarig (dataportabilitet).
Din begäran och/eller invändning enligt ovan prövas av Pension &
Försäkring i det enskilda fallet.
Om du önskar information eller har en begäran enligt ovan, kan du lämna
eller skicka en begäran härom till SEB, Dataskydd, 106 40 Stockholm, eller
kontakta Pension & Försäkring på telefonnummer ovan. På samma sätt kan
du anmäla om du inte vill ha direktreklam från Pension & Försäkring.
Dataskyddsombud
Pension & Försäkring har utsett ett dataskyddsombud som har till uppgift
att övervaka att Pension & Försäkring följer reglerna om skydd av
personuppgifter. Dataskyddsombudet ska fullgöra sitt uppdrag på ett
oberoende sätt i förhållande till Pension & Försäkring. Du kan kontakta
dataskyddsombudet på SEB, Dataskyddsombud, 106 40 Stockholm. 

Använd din vårdförsäkring – vad vill du göra?
Få medicinsk rådgivning
Ring oss på 020-11 11 633 för medicinsk rådgivning och tidsbokning måndag–fredag kl. 8–16:30.
Från utlandet ring +46 774-40 32 00
Om du hellre vill bli uppringd av en sjuksköterska fyll i dina uppgifter så ringer vi upp. Vi ringer dig senast nästa vardag 8–16:30. Vi försöker ringa två gånger. Om du inte kan svara då, återkom till oss så försöker vi igen.

Boka digital vård
Möt läkare och sjuksköterskor via chatt och video, för medicinsk rådgivning och vård.
För att kunna använda tjänsten behöver du ha ett svenskt BankID, vara 18 år eller äldre, samt ha vår Vårdförsäkring utan krav på remiss.
Det du söker för ska omfattas av försäkringen och vi ska inte tidigare ha nekat dig behandling för åkomman.

Anmäla en skada
Öppet vardagar 8–16:30
Ring 020-11 11 633
Våra skadereglerare utreder och reglerar skador för SEB:s Vårdförsäkring. De handlägger och kan svara på frågor om dina utlägg för vård eller om du har ett pågående utrednings­ärende.

Doktor24 – snabb och smidig vård
Du som har SEB:s Vårdförsäkring utan krav på remiss kan få hjälp med bedömning, rådgivning och behandling hos Doktor24 när det passar dig direkt i mobilen. Doktor24 har öppet dygnet runt och hos dem möter du läkare och sjuksköterskor via chatt  eller videosamtal.

För att kunna använda tjänsten behöver du ha ett svenskt BankID, vara 18 år eller äldre, samt ha vår Vårdförsäkring utan krav på remiss.
Det du söker för ska omfattas av försäkringen och som vi inte tidigare ha nekat dig behandling för.
Logga in via länken här nedanför. Du blir då automatiskt registrerad som försäkringskund och kan använda Doktor24 via din försäkring.
Logga in och få vård på nätet

Exempel på besvär som du kan få hjälp med på nätet:
Allergi
Förkylning, halsont eller hosta
Hudbesvär (undantag för hudförändringar där remiss krävs till specialist)
Magbesvär
Sårbedömning
Urinvägsinfektioner för kvinnor
Ögoninfektioner
Erektionsbesvär
Tjänsten är endast för dig som samtycker till ett digitalt och automatiserat triage. Det innebär en mjukvara kommer att behandla de uppgifter som du anger om din hälsa för att bedöma din medicinska allvarlighetsgrad, utifrån exempelvis anamnes och symtom, och för att avgöra om digital vård via Doktor24 är lämpligt för dig eller om du bör söka fysisk vård i stället. Samtycket innebär att dina personuppgifter behandlas av SEB Pension och Försäkring AB som personuppgiftsansvarigt bolag med stöd av Platform24 Healthcare AB som personuppgiftsbiträde. Om du inte samtycker så kan vi erbjuda dig ett manuellt triage från våra sjuksköterskor genom att du ringer 0775 51 55 55. Du kan läsa mer om våra personuppgiftsbehandlingar, dina rättigheter och hur du kan kontakta oss i vår integritetspolicy

Så här fungerar det:
­

Gå till Doktor24 via länken ovan. För att använda tjänsten behöver du vara 18 år eller äldre, ha ett giltigt svenskt BankID samt vår Vårdförsäkring utan krav på remiss.
Logga in med ditt BankID.
Beskriv dina besvär genom att svara på några frågor om dig själv och hur du mår. Du får nu en medicinsk bedömning och en rekommendation om lämplig vård eller behandling.
Vid behov träffar du en läkare via chatt eller videosamtal. Ditt ärende finns öppet under sju dagar, ifall du vill ställa ytterligare frågor till läkaren. Om du ombeds ta akuta prover skriver du tillbaka i chatten när proverna är tagna, så att läkaren kan följa upp dessa och hjälpa dig vidare med till exempel en receptförskrivning.
Blir du rekommenderad att träffa en läkare fysiskt för fortsatt utredning eller behandling, blir du kontaktad av SEB Vårdservice nästkommande vardag för att få hjälp. Om du har en självrisk i din försäkring betalar du den först i samband med ditt samtal med SEB Vårdservice, då du blir inbokad till fortsatt vård.

Skatteregler för vårdförsäkring
Nytt ställningstagande avseende förmånsskatt för sjukvårdsförsäkring
Genom en lagändring den 1 juli 2018 slopades skattefriheten för förmån av sjukvårdsförsäkring. Det innebar att den del av premien som är kopplad till hälso- och sjukvård blev skattepliktig. För att förtydliga lagen presenterade Skatteverket på uppdrag av Svensk Försäkring den 10 juni 2019 ett ställningstagande avseende förmånsskatten. Den skattepliktiga förmånen kan nu schablonmässigt beräknas till 60 procent av försäkringspremien medan 40 procent kan räknas som skattefri förmån.    

Vad innebär skattereglerna?
En anställd som har en vårdförsäkring där arbetsgivaren betalar premien, ska betala skatt på förmånsvärdet. Storleken på förmånsvärdet beror på vilken premie arbetsgivaren betalar för försäkringen.
Arbetsgivaren ska betala arbetsgivaravgifter för förmånen. Samtidigt är hela kostnaden för försäkringen avdragsgill i verksamheten. 
Hur stor del av premien är skattepliktig?
Den nya schablonen gäller för sjukvårdsförsäkringar som omfattar både skattepliktiga och skattefria insatser. Vår rekommendation är att följa Skatteverkets ställningstagande och därmed tillämpa schablonen för alla våra vårdförsäkringar, med undantag för Vårdförsäkring Special (omfattar endast skattepliktiga insatser och förmånsbeskattas därför till 100 procent). Det innebär att vi rekommenderar följande:

60 procent av den totala försäkringspremien (inklusive premien för eventuella tillval) ska ses som en skattepliktig förmån för de anställda.
Arbetsgivare ska betala arbetsgivaravgifter för 60 procent av den totala försäkringspremien (inklusive premien för eventuella tillval).    
*) avvikelser kan förekomma beroende på försäkringens tillval.

Från och med när gäller det nya ställningstagandet?
Skatteverkets ställningstagande gäller från och med 10 juni 2019, men arbetsgivare kan tillämpa beräkningen från och med att de nya reglerna trädde i kraft den 1 juli 2018 eftersom det inte angetts någon tidpunkt för när schablonen kan börja användas. Det är upp till varje arbetsgivare att själv bestämma om man vill tillämpa den bakåt i tiden och rätta tidigare deklarationer eller, i de fall det blir aktuellt, begära omprövning av tidigare beskattningsbeslut. En skatteexpert eller Skatteverket kan rådfrågas kring eventuella skatteeffekter.