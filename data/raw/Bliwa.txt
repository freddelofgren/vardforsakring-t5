Rätt specialistvård snabbt
Trycket på sjukvården är stort. Och om du blir sjuk, kan det vara knepigt att hitta fram till rätt vårdgivare. De kan också vara svårt att boka tid och få vård snabbt. Samtidigt är du kanske mån om att fort kunna komma tillbaka till jobbet.

Bliwas vårdförsäkring ger ett bra komplement till samhällets skydd. Du får hjälp med rådgivning och tidsbokning, och kan snabbt få vård av rätt specialist. Den förenklar processen om du blir sjuk.

Om du har besvär av enklare slag, då rekommenderar vi att du söker vård på andra sätt. Idag finns till exempel olika digitala tjänster där du kan få hjälp med rådgivning och diagnos. 


Specialistvård inom sju dagar
Med Bliwas vårdsförsäkring är du garanterad specialistvård inom sju helgfria vardagar.

Operation inom 14 dagar
Med Bliwas vårdförsäkring är du garanterad operation inom 14 helgfria vardagar efter läkarens beslut.

Utredning, behandling och operation
Vi har tillgång till ett kvalitetssäkrat nätverk av vårdgivare. Med din vårdförsäkring får du snabb, trygg och säker tillgång till specialist. Du kan bland annat få hjälp av specialistläkare, fysioterapeut, psykolog, kiropraktor och naprapat. 

Hjälp med råd och bokning
Du som har Bliwas vårdförsäkring kan kontakta Bliwas vårdplanering för att få rådgivning eller hjälp att boka vård.

Kostnadsfria samtal med psykolog
Du som har Bliwas vårdförsäkring har rätt till tre kostnadsfria och anonyma samtal med psykolog. 

Försäkringen gäller oftast till 67
Försäkringen gäller tills du uppnår den så kallade slutåldern, vilket ofta är 67 år. I vissa avtal kan man ha förhandlat fram en annan slutålder.

Ingen hälsodeklaration
För att teckna Bliwas vårdförsäkring behöver du inte fylla i en hälsodeklaration. Men vi kräver att du är så kallat fullt arbetsför.

Viktigt att ha koll på
Sjukförsäkring och vårdförsäkring - två olika försäkringar

En sjukförsäkring kan ge ekonomiskt stöd om du skulle bli sjukskriven under lång tid. En vårdförsäkring hjälper dig att få rätt specialistvård snabbt.

Sjukförsäkring

Du som har vårdförsäkring

Boka tid och få rådgivning
Kontakta vårdplaneringen för att få rådgivning, boka vård eller anmäl ett ärende.

Tjänster för din hälsa
Vi tror att välmående och friska människor skapar hållbara samhällen. Därför erbjuder vi olika typer av förmånliga hälsotjänster till våra kunder. 

Vanliga frågor om vårdförsäkringen
Vad ingår i försäkringen?
Bliwas vårdförsäkring finns i tre olika nivåer: Bas, Premium och Premium Extra. De ger följande stöd. 

Bas
Sjukvårdsrådgivning
Vårdplanering
Specialistvård
Utredning, behandling, operation
Sjukgymnast, naprapat, kiropraktor
Medicinska hjälpmedel
Psykolog och psykoterapeut
Utökad sjukvårdsplanering
Second opinion
Garantitid
Patientavgifter i offentlig vård

Premium
Nivå Premium ger rätt till samma stöd som Bas. Den inkluderar dessutom följande:

Logoped
Dietist
Resor och logi
Läkemedelskostnader
Eftervård och medicinsk rehabilitering

Premium Extra
I nivån Premium Extra ingår dessutom följande:

Hjälp i hemmet efter operation
Självriskersättning vid utlandsvård
Hjärt- och kärlundersökning
Viktreducerande operation
Missbruksbehandling
Vaccinationskostnader

Hur går det till om jag behöver samtalsstöd?
Du som har Bliwas vårdförsäkring har rätt till tre kostnadsfria stödjande samtal med en psykolog. Du blir matchad med en profession utifrån dina behov och ni träffas i ett videosamtal om 30 minuter per gång. 

Kan jag få fler än tre samtal?
Om du önskar fler än de tre kostnadsfria samtalen, då kan du välja att fortsätt med din samtalsterapeut men själv betala. Du kan också vända dig till Bliwas vårdplanering för vidare rådgivning och eventuell bokning. 

Kan jag försäkra min partner?
Du kan oftast inte medförsäkra din partner i Bliwas vårdförsäkring. I vissa avtal kan man dock ha förhandlat fram den möjligheten. Läs mer om dina villkor på Mina sidor.

Behöver jag betala någon självrisk?
I ditt gruppavtal framgår det om du kan teckna vårdförsäkringen med eller utan självrisk. Om försäkringen gäller utan självrisk innebär det att du måste få en remiss från primärvården eller företagshälsovården för att kunna använda försäkringen.

Storleken på självrisken framgår av ditt gruppavtal.

FÖRSÄKRINGSVILLKOR
GÄLLER FRÅN 1 JANUARI 2025
VÅRDFÖRSÄKRING SV:1
2025
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
KORT OM FÖRSÄKRINGEN
Bliwas vårdförsäkring är en gruppersonförsäkring som ger tillgång till sjukvårdsrådgivning och specialistvård hos
privata vårdgivare som ingår i det medicinska nätverk som Bliwa har tillgång till eller som Bliwa annars hänvisar till
enligt vad som närmare beskrivs nedan. Försäkringen kan vidare lämna ersättning för vissa kostnader.
Försäkringen är en ren riskförsäkring, som saknar värde om den upphör innan ett försäkringsfall har inträffat. En
enskild person kan omfattas av gruppförsäkring i Bliwa om ett gruppavtal om detta har träffats mellan Bliwa och en
grupp som den personen tillhör exempelvis som anställd hos en arbetsgivare eller medlem i en organisation.
Bliwas vårdförsäkring är uppdelad i tre olika nivåer: Bas, Premium och Premium Extra. I dessa villkor beskrivs
samtliga nivåer i Bliwas vårdförsäkring. Vilken nivå som gäller för en specifik grupp har avtalats i gruppavtalet och
framgår alltid av försäkringsbeskedet och för frivillig försäkring även av förköpsinformationen och ansökningshandlingarna.
FÖRSÄKRINGSGIVARE
Bliwa Livförsäkring, ömsesidigt, organisationsnummer 502006-6329, (nedan kallat Bliwa) är försäkringsgivare för
försäkringen. Bliwa är ett ömsesidigt försäkringsbolag, vilket innebär att bolaget ägs av försäkringstagarna. Det innebär i sin tur att försäkringstagarna har rätt till återbäring av det överskott som eventuellt uppstår i Bliwas verksamhet, se punkt 1.17. Bliwas försäkringsverksamhet står under tillsyn av Finansinspektionen med postadress Box
7821, 103 97 Stockholm. Besöksadress: Brunnsgatan 3, Stockholm. E-postadress: finansinspektionen@fi.se. Telefonnummer 08-408 980 00. Webbadress: www.fi.se. Bliwas marknadsföring står under tillsyn av Konsumentverket
med postadress Box 48, 651 02 Karlstad. Besöksadress: Tage Erlandergatan 8A. E-postadress: konsumentverket@konsumentverket.se. Telefonnummer 0771–42 33 00. Webbadress: www.ko.se.
Information om Bliwas ekonomiska ställning finns i Bliwas senast fastställda årsredovisning. Årsredovisningen finns
tillgänglig på Bliwas webbplats www.bliwa.se och kan också beställas från Bliwa. Bliwas kontaktuppgifter finns
längst bak i dessa villkor.
Bliwa tillhandahåller försäkringsvillkor och all annan information på svenska. Tvist med anledning av dessa villkor
eller av försäkringen i övrigt ska ske i Sverige med tillämpning av svensk lag.
BLIWAS SJUKVÅRDSFÖRMEDLING
Bliwas sjukvårdsförmedling utförs av Capio Partner, organisationsnummer 556805–7268, som Bliwa har samarbetsavtal med. Sjukvårdsförmedlingen består av legitimerade sjuksköterskor som ger den försäkrade medicinsk
rådgivning, bedömer vårdbehov samt utför vårdplanering (bokar tid för vård). Kontaktuppgifter till Bliwas sjukvårdsförmedling finns längst bak i dessa villkor.
OM DE VILLKOR MED MERA SOM REGLERAR FÖRSÄKRINGEN
Dessa försäkringsvillkor gäller från och med den 1 januari2025. Det innebär att villkoren gäller för försäkringar som
tecknas eller förnyas från den 1 januari 2025 eller senare. Villkoren gäller även för försäkringsfall som inträffar från
den 1 januari 2025 eller senare. Försäkringen regleras dessutom av det gruppavtal som har tecknats för varje
grupp, det försäkringsbesked som utfärdas för försäkringen samt för frivillig försäkring även av förköpsinformationen och ansökningshandlingarna. Vidare gäller försäkringsrörelselagen (2010:2043), försäkringsavtalslagen
(2005:104) och svensk lag i övrigt samt i förekommande fall myndighetsföreskrifter. En bestämmelse som avtalas
särskilt i ett gruppavtal gäller framför dessa villkor.
SKATTEREGLER
Vårdförsäkringen är en kapitalförsäkring enligt inkomstskattelagen (1999:1229).
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
Om arbetsgivaren betalar kostnaden för premien ska den anställde förmånsbeskattas. Förmån av vårdförsäkring
värderas till arbetsgivarens kostnad för förmånen, det vill säga premien. I Bliwas vårdförsäkring ingår även skattefria förmåner, såsom förebyggande behandling och rehabilitering. Bliwa har därför beräknat förmånsvärdet för den
anställde till 60 % av premien. Om arbetsgivaren betalar premien för vårdförsäkringen för den anställde får arbetsgivaren dra av hela premien som en lönekostnad och ska betala arbetsgivaravgifter på premien.
ÅNGERRÄTT
Om försäkringstagaren är en konsument har han eller hon rätt att frånträda försäkringsavtalet (ångerrätt) inom 30
dagar från den dag då han eller hon fick försäkringshandlingarna och information om att försäkringsavtalet börjat
gälla. Om försäkringstagaren vill utnyttja sin ångerrätt ska han eller hon meddela detta till Bliwa. En försäkringstagare har också rätt att när som helst avstå eller säga upp försäkringen, se punkt 1.9. Försäkringstagaren är alltid
skyldig att betala premie för den tid försäkringen har gällt.
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
Innehåll
Definitioner....................................................................................................................5
1. Gemensamma bestämmelser................................................................................6
1.1 Om gruppavtalet och frivillig och obligatorisk försäkring................................................................. 6
1.2 Försäkringsvillkoret och det enskilda försäkringsavtalet................................................................ 6
1.3 Försäkringens giltighetstid.............................................................................................................. 6
1.4 Bliwas ansvarstid............................................................................................................................ 7
1.5 Vem som kan ansöka om eller omfattas av gruppförsäkring.......................................................... 7
1.6 När försäkringen träder i kraft......................................................................................................... 7
1.7 Hälsokrav ....................................................................................................................................... 7
1.8 Premie............................................................................................................................................ 7
1.9 När försäkringen slutar gälla........................................................................................................... 8
1.10 Efterskydd ...................................................................................................................................... 8
1.11 Fortsättningsförsäkring................................................................................................................... 9
1.12 När ett skadefall har inträffat .......................................................................................................... 9
1.13 Tidpunkt för utbetalning av kostnadsersättning .............................................................................. 9
1.14 Ränta på sent utbetald kostnadsersättning .................................................................................... 9
1.15 Preskription .................................................................................................................................... 9
1.16 Förfogande över försäkringen ........................................................................................................ 9
1.17 Regler för fördelning av överskott respektive förlusttäckning ....................................................... 10
1.18 Ändring av försäkringsvillkoren..................................................................................................... 10
1.19 Representationssystem................................................................................................................ 10
2. Särskilt om vårdförsäkringen...............................................................................10
2.1 Remisskrav och självrisk .............................................................................................................. 10
2.2 När behovet av vård uppstår ........................................................................................................ 11
2.3 Försäkringens omfattning............................................................................................................. 11
2.4 Viktiga begränsningar i försäkringens omfattning......................................................................... 11
2.5 Bas ............................................................................................................................................... 13
2.6 Premium ....................................................................................................................................... 14
2.7 Premium extra .............................................................................................................................. 15
3. Begränsningar i Bliwas ansvar.............................................................................16
3.1 UPPLYSNINGSPLIKT.................................................................................................................. 16
3.2 FÖLJDEN AV ORIKTIGA UPPGIFTER........................................................................................ 16
3.3 FÖRSÄKRINGENS GILTIGHET VID UTLANDSVISTELSE......................................................... 16
3.4 FÖRSÄKRINGENS GILTIGHET VID KRIGSTILLSTÅND OCH POLITISKA OROLIGHETER..... 16
3.5 SKADOR ORSAKADE AV ATOMKÄRNREAKTION SAMT BIOLOGISKA, KEMISKA OCH
NUKLEÄRA SUBSTANSER................................................................................................................. 17
3.7 FÖRSÄKRINGENS GILTIGHET VID BROTTSLIG HANDLING, PÅVERKAN AV ALKOHOL
MED MERA.......................................................................................................................................... 17
3.8 FORCE MAJEURE....................................................................................................................... 17
4. Behandling av personuppgifter ............................................................................17
5. Om Bliwas försäkringsdistribution ........................................................................17
6. Om vi inte är överens...........................................................................................18
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
5
Definitioner
AKUT SJUKVÅRD
Vård som ges vid sjukdom eller olycksfall som kräver
omedelbart omhändertagande inom vården.
ANSVARSTID
Den längsta tid under vilken Bliwa ansvarar för ett
och samma försäkringsfall. Ansvarstiden räknas från
den dag som försäkringsfallet inträffade.
ANSÖKNINGSHANDLINGAR
Ansökningshandlingen och dess bilagor i form av
gruppförsäkringsplan.
FULLT ARBETSFÖR
För att anses som fullt arbetsför ska personen ifråga
kunna fullgöra sitt vanliga arbete utan inskränkningar. Den som till någon del är sjukskriven, har beviljats sjuklön, sjuk- eller rehabiliteringspenning, aktivitetsersättning, sjukersättning eller liknande ersättning eller minst halv arbetsskadelivränta är inte fullt
arbetsför.
En person som har vilande aktivitetsersättning, vilande sjukersättning eller vilande, minst halv, arbetsskadelivränta anses inte vara fullt arbetsför under
den tid som ersättningen eller arbetsskadelivräntan
är vilande.
FÖRSÄKRAD
Den person på vars hälsa en försäkring gäller.
FÖRSÄKRINGSBESKED
När en försäkring har meddelats, utfärdas ett försäkringsbesked till den försäkrade med upplysningar om
de väsentliga rättigheter och skyldigheter som följer
av försäkringen samt viktiga begränsningar av försäkringsskyddet. Försäkringsbesked utfärdas också
när försäkringen har ändrats eller förnyats, om förändringen är väsentlig eller om de nya försäkringsvillkoren innebär en begränsning av försäkringsskyddet.
FÖRSÄKRINGSFALL
Ett skadefall som inträffat under försäkringstiden och
som omfattas av försäkringen.
FÖRSÄKRINGSTAGARE
Den som har ingått försäkringsavtal med Bliwa. Vid
obligatorisk försäkring är försäkringstagaren oftast en
arbetsgivare eller en medlemsorganisation. Vid frivillig försäkring är det den anställde eller medlemmen
som är försäkringstagare.
FÖRSÄKRINGSTID
Den tid som den försäkrade omfattas av försäkringen.
GRUPPAVTAL
Det avtal som ingås mellan Bliwa och en gruppföreträdare och som bland annat anger vilka som är försäkringsberättigade, vilka nivåer och moment som
ingår i avtalet, vad som krävs för att omfattas av eller
teckna försäkringen, vad försäkringen kostar och hur
premien ska betalas. Att ett gällande gruppavtal har
ingåtts och fortsatt gäller är en förutsättning för att en
enskild försäkring ska kunna meddelas och gälla.
GRUPPFÖRETRÄDARE
Den fysiska eller juridiska person som företräder den
försäkringsberättigade gruppen gentemot Bliwa.
GRUPPMEDLEM
Den som tillhör den grupp som anges i gruppavtalet,
och som därmed är berättigad att ansöka om, alternativt omfattas av, försäkring. Vem som räknas som
gruppmedlem framgår av försäkringsbeskedet och
för frivillig försäkring även av förköpsinformationen
och ansökningshandlingarna.
MAKE/MAKA
Med make/maka avses i dessa försäkringsvillkor
även registrerad partner.
MEDFÖRSÄKRAD
Försäkrad gruppmedlems make/maka eller sambo,
som i denna egenskap är försäkrad.
OLYCKSFALL
Ett olycksfall måste ha utgjorts av en yttre händelse
som orsakats av en plötslig och oförutsedd händelse
och som medfört att den försäkrade ofrivilligt drabbats av en kroppsskada.
PRIMÄRVÅRD
Hälso- och sjukvårdsverksamhet som utgör den
första vårdnivån utan avgränsning vad gäller sjukdomar, ålder eller patientgrupper, som ska tillgodose
befolkningens grundläggande behov av omvårdnad,
förebyggande arbete och rehabilitering och som inte
kräver sjukhusens medicinska och tekniska resurser.
Primärvård bedrivs vid exempelvis vårdcentral, företagshälsovård eller husläkarmottagning.
PRISBASBELOPP
Det prisbasbelopp som fastställs varje år enligt 2 kap
7 § socialförsäkringsbalken (2010:110).
PRIVAT VÅRD
Vård som inte är finansierad med offentliga medel.
REMISS
Handling som utfärdas av behandlande läkare, eller
i förekommande fall av optiker till ögonläkare, till läkare med specialistkompetens inom ett visst område
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
6
för ytterligare utredning eller annan vård av en patient eller hänvisning till vidare undersökning. En remiss är giltig i 6 månader från tidpunkten för utfärdandet
SJUKDOM
En av läkare konstaterad försämring av den fysiska
eller psykiska hälsan som inte orsakas av ett olycksfall. En försämring som frivilligt eller genom vårdslöshet orsakas av den försäkrade anses inte som sjukdom.
SKADEFALL
Med skadefall avses olycksfall, sjukdom och kostnader som uppstår för den försäkrade. Ett skadefall anses ha inträffat vid tidpunkten för olycksfallet eller vid
tidpunkten då sjukdomen debuterade. Med debuterade menas att den försäkrade för första gången har
sådana symptom att denne insett eller borde ha insett att sjukdom kan föreligga.
När det gäller kostnader anses skadefall inträffat vid
tidpunkten då kostnaden uppstod för den försäkrade.
SPECIALISTVÅRD
Hälso- och sjukvårdsverksamhet som utgör den
andra vårdnivån och kräver mer specialiserade åtgärder än vad som kan ges i primärvården.
SYMPTOM
Sjukdomsyttring eller tecken på sjukdom. Symptom
anses föreligga även om sjukdomsyttringen tillfälligt
har upphört på grund av medicinering eller annan
vård.
VÅRD
Åtgärder för att medicinskt utreda och behandla sjukdomar och skador. Exempel på sådana åtgärder kan
vara läkemedelsbehandling, medicinteknisk behandling, funktions- och aktivitetsträning, manuell behandling (såsom exempelvis sjukgymnast- eller naprapatbehandling), psykologisk- och psykosocial behandling samt operation.
ÄKTENSKAP
Med äktenskap avses i dessa försäkringsvillkor även
registrerat partnerskap.
1. Gemensamma bestämmelser
1.1 OM GRUPPAVTALET OCH FRIVILLIG OCH
OBLIGATORISK FÖRSÄKRING
GRUPPAVTALET
Enligt försäkringsavtalslagen är ett giltigt gruppavtal
en förutsättning för ett enskilt avtal om gruppförsäkring. Gruppavtalet ingås mellan Bliwa och en gruppföreträdare. I gruppavtalet bestäms om försäkringen
är obligatorisk eller frivillig samt försäkringens omfattning i övrigt. Där regleras också vilka som tillhör den
försäkringsberättigade gruppen, när försäkringen tidigast kan börja gälla, hur försäkringen ska administreras, gruppavtalets giltighetstid, uppsägningsrätt
med mera. Om gruppavtalet gäller obligatorisk försäkring anges även premien för denna i gruppavtalet. Gruppavtalet kan sägas upp av gruppföreträdaren eller av Bliwa. Om gruppavtalet sägs upp innebär
det att samtliga försäkringar som meddelats på
grundval av gruppavtalet upphör att gälla.
FRIVILLIG GRUPPFÖRSÄKRING
Om försäkringen är frivillig har de som omfattas av
gruppavtalet rätt att själva avgöra om de vill ha försäkringsskyddet eller inte. Försäkringsavtalet ingås
då mellan gruppmedlemmen, som försäkringstagare,
och Bliwa. Detta sker genom att gruppmedlemmen
ansöker om och beviljas försäkring.
OBLIGATORISK GRUPPFÖRSÄKRING
Om gruppförsäkringen är obligatorisk omfattas de
försäkringsberättigade som anges i gruppavtalet
automatiskt av försäkring i Bliwa. Försäkringsavtalet
ingås mellan gruppföreträdaren, som är försäkringstagare, och Bliwa. När det gäller rätten till vård eller
kostnadsersättning anses dock varje försäkrad som
försäkringstagare.
1.2 FÖRSÄKRINGSVILLKORET OCH DET
ENSKILDA FÖRSÄKRINGSAVTALET
Om inte annat framgår av gruppavtalet gäller dessa
försäkringsvillkor för varje enskild gruppförsäkring
som ingås på grundval av ett gruppavtal i Bliwa.
Eventuella avvikelser från försäkringsvillkoren avtalas i gruppavtalet och gäller då framför dessa villkor.
Om avvikelse gjorts i gruppavtalet framgår detta av
Bliwas ansökningshandlingar, förköpsinformation eller utfärdat försäkringsbesked.
1.3 FÖRSÄKRINGENS GILTIGHETSTID
Om inte annat anges i gruppavtalet gäller försäkringen för högst 1 år i taget. Vid nyteckning löper den
första försäkringstiden till årets slut, det vill säga till
och med den 31 december det år försäkringen tecknades. Försäkringstiden löper därefter med 1 år i taget, från den 1 januari till den 31 december varje år.
Om varken försäkringen eller gruppavtalet sägs upp
vid försäkringstidens slut förnyas försäkringen årsvis.
Bliwa har då rätt att ändra försäkringsvillkoren, se
punkt 1.18. Försäkringen förnyas som längst till och
med den dag då den försäkrade uppnår slutåldern i
försäkringen. Försäkringens slutålder har avtalats i
gruppavtalet och framgår av försäkringsbeskedet och
för frivillig försäkring även av ansökningshandlingarna.
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
7
1.4 BLIWAS ANSVARSTID
Bliwas ansvarstid gäller fram till det att den försäkrade uppnår försäkringens slutålder, under förutsättning att försäkringen är i kraft. Bliwas ansvarstid upphör dessförinnan om försäkringen upphör (se dock
nedan vad gäller efterskydd och fortsättningsförsäkring).
1.5 VEM SOM KAN ANSÖKA OM ELLER OMFATTAS AV GRUPPFÖRSÄKRING
I gruppavtalet bestäms vilka som är gruppmedlemmar och som därmed kan ansöka om eller omfattas
av försäkringen. När det gäller obligatorisk försäkring
omfattas gruppmedlemmarna automatiskt av försäkringen; någon ansökan krävs inte. När det gäller frivillig försäkring anges i Bliwas ansökningshandlingar
vilka som har rätt att ansöka om försäkringen. Ofta är
alla tillsvidareanställda hos den arbetsgivare, respektive alla medlemmar i den organisation eller förening,
som tecknat gruppavtalet gruppmedlemmar. Av ansökningshandlingarna för gruppen framgår också
vilka försäkringar som kan sökas och i vilka fall en
försäkrad gruppmedlem kan medförsäkra sin
make/maka eller sambo. Om Bliwa ställer hälsokrav
för att försäkringen ska kunna beviljas framgår även
detta av ansökningshandlingarna.
En förutsättning för att kunna anslutas till frivillig
gruppförsäkring är att försäkringstagaren och den
försäkrade är stadigvarande bosatta i Sverige.
1.6 NÄR FÖRSÄKRINGEN TRÄDER I KRAFT
FRIVILLIG GRUPPFÖRSÄKRING
Mot ansökan
En frivillig gruppförsäkring kan tidigast träda i kraft
den dag som anges i gruppavtalet. Vid ansökan via
fysisk blankett träder försäkringen i kraft den dag
Bliwa har tagit emot ansökan. Vid annan typ av ansökan, som exempelvis på internet, träder försäkringen i kraft dagen efter den dag då Bliwa har tagit
emot ansökan. Försäkringen träder i kraft under förutsättning att försäkringen kan beviljas enligt bestämmelser i dessa försäkringsvillkor och Bliwas hälsokrav, se punkt 1.7. Bliwas hälsokrav framgår av ansökningshandlingarna.
OBLIGATORISK GRUPPFÖRSÄKRING
En obligatorisk gruppförsäkring träder i kraft den dag
som anges i gruppavtalet och gäller för dem som är
gruppmedlemmar vid denna tidpunkt. För den som
senare blir gruppmedlem träder försäk-ringen i kraft
dagen efter inträdet i gruppen, om inte annat anges i
gruppavtalet.
1.7 HÄLSOKRAV
FRIVILLIG GRUPPFÖRSÄKRING
För att en gruppmedlem eller en medförsäkrad ska
kunna omfattas av en frivillig gruppförsäkring krävs
normalt att denne är fullt arbetsför vid den tidpunkt
då försäkringen träder i kraft.
Hälsokraven kan variera mellan olika gruppavtal och
framgår av Bliwas ansökningshandlingar eller förköpsinformation.
Den som inte är fullt arbetsför och på grund av detta
nekas att teckna försäkringen, kan beviljas försäkring
när denne åter är fullt arbetsför och intygar detta
OBLIGATORISK GRUPPFÖRSÄKRING
I obligatorisk gruppförsäkring omfattas normalt
gruppmedlemmarna av försäkringen utan hälso-krav.
De ansluts automatiskt till försäkringen, direkt på
grundval av gruppavtalet. Det kan dock i vissa avtal
ställas krav på gruppmedlemmens hälsa vid anslutningen till försäkringen. Detta framgår i så fall av
gruppavtalet.
1.8 PREMIE
Priset för försäkringen, premien, beräknas och fastställs av Bliwa för ett år i taget. Premiens storlek kan
bland annat bero på åldersfördelningen bland de försäkrade och skadeutvecklingen inom gruppen. Premien för frivillig försäkring framgår av ansökningshandlingarna eller förköpsinformationen. Premien för
obligatorisk försäkring anges i eller i anslutning till
gruppavtalet.
1.8.1 PREMIEBETALNING
Premien för försäkringen ska normalt betalas av den
som är försäkringstagare. Detta innebär att gruppmedlemmen är betalningsansvarig för en frivillig försäkring. Gruppföreträdaren kan ha tagit på sig ansvar att förmedla premien till Bliwa. Gruppmedlemmen betalar i så fall normalt premien via löneavdrag
eller tillsammans med en medlemsavgift till gruppföreträdaren. Om gruppföreträdaren inte förmedlar premien ska gruppmedlemmen betala premien via autogiro eller inbetalningskort. I vissa gruppavtal tar
gruppföreträdaren på sig betalningsansvar för premien. Vad som gäller för respektive grupp framgår av
gruppavtalet och av Bliwas ansökningshandlingar eller förköpsinformationen.
För obligatorisk försäkring är gruppföreträdaren alltid
betalningsansvarig för premien.
1.8.2 UPPSÄGNING PÅ GRUND AV OBETALD
PREMIE
Den första premien ska betalas inom 14 dagar från
den dag Bliwa, eller den Bliwa anlitat för detta, avsände krav om premiebetalning. Premien för en senare premieperiod ska betalas senast på periodens
första dag. Detsamma gäller den första premien för
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
8
en försäkring som har förnyats enligt punkt 1.3. Om
premien inte betalas i rätt tid och om dröjsmålet inte
är ringa, har Bliwa rätt att säga upp försäkringen eller
begränsa sitt ansvar enligt vad som sägs i dessa villkor.
Uppsägningen får verkan 14 dagar efter att den
skickats från Bliwa, om inte premien betalas inom
denna frist.
Om premien för en frivillig gruppförsäkring inte har
kunnat betalas inom fjortondagarsfristen, därför att
gruppmedlemmen blivit svårt sjuk, berövats friheten,
inte fått ut pension eller lön från sin huvudsakliga anställning eller därför att något liknande oväntat hinder
inträffat, får uppsägningen verkan 1 vecka efter att
hindret har fallit bort, dock senast 3 månader efter att
fjortondagarsfristen löpt ut.
Om ett dröjsmål med premie för en frivillig gruppförsäkring beror på försummelse av någon som enligt
gruppavtalet förmedlar premien, får uppsägningen
verkan för gruppmedlemmen och eventuell medförsäkrad först 1 vecka efter att gruppmedlemmen fått
kännedom om dröjsmålet.
Vid obligatorisk försäkring har varje försäkrad rätt till
fortsättningsförsäkring, se nedan punkt 1.11, om
Bliwas ansvar upphör på grund av att försäkringstagaren inte betalat premien. Detsamma gäller en
medförsäkrad vid frivillig gruppförsäkring.
1.8.3 ÅTERUPPLIVNING AV FÖRSÄKRING
Om en uppsägning har skett och fått verkan i enlighet med punkt 1.8.2, och om dröjsmålet med premiebetalningen inte avser den första premien för försäkringen, återupplivas en frivillig gruppförsäkring om
det utestående premiebeloppet betalas inom 3 månader från det att uppsägningen fick verkan. Detta
gäller under förutsättning att gällande gruppavtal fortfarande är i kraft. Vid återupplivning börjar försäkringen åter gälla från och med dagen efter den då
premien betalas. Återupplivning kan inte ske endast
för medförsäkrad.
Ovanstående gäller även för obligatorisk försäkring,
som dock endast kan återupplivas för hela gruppen.
Bliwa ansvarar inte för försäkringsfall som inträffat eller har sin grund i händelse som inträffat under den
tid försäkringen inte har gällt.
1.8.4 ÅTERBETALNING AV PREMIE
Om premie har betalats in för tid efter att försäkringstiden i en försäkring löpt ut betalar Bliwa tillbaka
den felaktigt inbetalda premien, dock högst premie
för de senaste 12 månaderna. Tiden räknas från den
dag Bliwa tog emot begäran om återbetalning av premier. Om premie felaktigt har betalats in, till exempel
för medförsäkrad trots att gruppmedlemmen och den
medförsäkrade inte längre är äkta makar eller sambor, gäller motsvarande rätt till återbetalning av premier, nämligen att högst 12 månaders premie betalas tillbaka.
Premie betalas bara tillbaka om det sammanlagda
beloppet överstiger 0,3 procent av det prisbasbelopp
som gäller vid tidpunkten för återbetalning.
1.9 NÄR FÖRSÄKRINGEN SLUTAR GÄLLA
Försäkringen gäller som längst till och med den månad då den försäkrade uppnår slutåldern i försäkringen. Vilken slutålder som gäller har avtalats i gruppavtalet och framgår av försäkringsbeskedet samt för
frivillig försäkring även av ansöknings-handlingarna.
Försäkringen kan också sluta gälla om gruppavtalet
upphör på grund av uppsägning av Bliwa eller av
gruppföreträdaren. Om Bliwa säger upp gruppavtalet
kan försäkringen tidigast sluta gälla vid utgången av
innevarande kalenderår. Om gruppföreträdaren säger upp gruppavtalet kan försäkringen tidigast sluta
gälla 1 månad efter att uppsägningen kom fram till
Bliwa. Försäkringen slutar också gälla om den sägs
upp av försäkringstagaren eller av den försäkrade eller av Bliwa på grund av obetald premie eller oriktiga
uppgifter. Försäkringen slutar även gälla då den försäkrade inte längre tillhör den grupp som enligt gruppavtalet har rätt att omfattas av försäkringen.
Medförsäkrads försäkring slutar dessutom gälla när
gruppmedlemmens försäkring slutar gälla, om äktenskapet eller samboförhållandet med gruppmedlemmen upphör eller då medförsäkrad uppnår den slutålder som gäller för försäkringen.
Försäkringen kan inte förlängas genom att premie
betalas för tid efter det att försäkringen har slutat
gälla på någon av ovanstående grunder.
Den som omfattas av obligatorisk försäkring kan när
som helst avstå från försäkringen genom anmälan till
Bliwa eller gruppföreträdaren.
1.10 EFTERSKYDD
Om en försäkrad har omfattats av gruppförsäkring i
Bliwa under minst 6 månader och försäkringen slutar
gälla på grund av att den försäkrade inte längre tillhör gruppen av annan anledning än att den försäkrade uppnått försäkringens slutålder, har han eller
hon rätt till ett förlängt försäkringsskydd, så kallat efterskydd, i 3 månader. Även medförsäkrad har rätt till
efterskydd på samma villkor om äktenskapet eller
samboförhållandet med gruppmedlemmen upphör eller om gruppmedlemmen avlider.
Den försäkrade har dock inte rätt till efterskydd om
gruppavtalet helt eller delvis har sagts upp eller om
han eller hon själv har valt att säga upp försäkringen
men är kvar i gruppen. Den försäkrade har inte heller
rätt till efterskydd om han eller hon på annat sätt har
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
9
fått eller uppenbarligen kan få försäkringsskydd av
samma slag som tidigare.
Efterskyddet innebär att försäkringsfall som inträffar
under efterskyddstiden och innan den försäkrade
uppnår slutåldern i försäkringen regleras enligt de
försäkringsvillkor och med de försäkringsbelopp som
gällde närmast före efterskyddstiden.
1.11 FORTSÄTTNINGSFÖRSÄKRING
Om gruppavtalet upphör på grund av gruppföreträdarens eller Bliwas uppsägning, har varje försäkrad rätt
att utan hälsoprövning teckna ett fortsatt försäkringsskydd genom Bliwas fortsättningsförsäkring. Även en
försäkrad gruppmedlem som lämnar gruppen av annan orsak än att denne har uppnått försäkringens
slutålder har rätt till fortsättningsförsäkring. Bliwa informerar om rätten till fortsättningsförsäkring i anslutning till att gruppavtalet har sagts upp. Ansökan om
fortsättningsförsäkring ska göras inom 3 månader
från det att försäkringen upphörde. Den som varit försäkrad kortare tid än 6 månader, eller som har valt
att säga upp försäkringen men är kvar i gruppen har
inte rätt till fortsättningsförsäkring. Det har inte heller
den som på annat sätt har fått, eller uppenbarligen
kan få, försäkringsskydd av samma slag som tidigare. Den som uppnått försäkringens slutålder kan
inte teckna fortsättningsförsäkring.
Medförsäkrad har rätt att teckna fortsättningsförsäkring om gruppmedlemmen avlider eller om äktenskapet eller samboförhållandet med gruppmedlemmen upphör. Rätt till fortsättningsförsäkring gäller
också för medförsäkrad om Bliwa vid frivillig försäkring har sagt upp försäkringsavtalet med anledning
av gruppmedlemmens dröjsmål med premiebetalningen. Medförsäkrad har också rätt att teckna fortsättningsförsäkring om gruppmedlemmens försäkring
upphör att gälla på grund av att denne uppnått slutåldern i försäkringen. Detta gäller dock under förutsättning att medförsäkrad själv inte har uppnått slutåldern.
Vid obligatorisk försäkring har varje försäkrad rätt till
fortsättningsförsäkring om Bliwas ansvar upphör på
grund av att försäkringstagaren inte betalat premien.
Detta gäller dock inte för den som varit försäkrad kortare tid än 6 månader.
Fortsättningsförsäkringen har andra försäkringsvillkor
och premier än gruppförsäkringen.
1.12 NÄR ETT SKADEFALL HAR INTRÄFFAT
Anmälan om sjukdom eller olycksfall som medför att
den försäkrade är i behov av vård ska göras till
Bliwas sjukvårdsförmedling (gäller inte behov av akut
sjukvård). Om försäkringen gäller med remisskrav
ska den försäkrade, på eget initiativ, vända sig till läkare.
De handlingar och övriga upplysningar som Bliwa
anser sig behöva för att kunna göra en bedömning i
det enskilda ärendet ska lämnas till Bliwa. Bliwa ersätter inte kostnader för detta. Om det krävs för att
Bliwa ska kunna bedöma rätten till vård och eventuell
försäkringsersättning, och om Bliwa begär det, ska
den försäkrade lämna fullmakt så att Bliwa kan
hämta in upplysningar från försäkringstagaren, den
försäkrade, arbetsgivaren eller annan gruppföreträdare, läkare, sjukhus, annan vårdinrättning, Försäkringskassan eller annan försäkringsinrättning. Om
den försäkrade inte lämnar en fullmakt kan Bliwa
neka rätten till fortsatt vård och försäkringsersättning.
Hur Bliwa behandlar inhämtade upplysningar beskrivs under punkt 4.
1.13 TIDPUNKT FÖR UTBETALNING AV KOSTNADSERSÄTTNING
När Bliwa har konstaterat att det föreligger ett försäkringsfall och den som begär ersättning lagt fram eller
bidragit till utredningen på det sätt som skäligen kan
begäras för att Bliwa ska kunna fastställa sin betalningsskyldighet och till vem utbetalning ska göras,
regleras försäkringsfallet skyndsamt genom att Bliwa
betalar ut ersättning.
1.14 RÄNTA PÅ SENT UTBETALD KOSTNADSERSÄTTNING
Bliwa betalar ränta enligt 6 § räntelagen (1975:635)
på försäkringsbelopp som inte betalats ut i rätt tid enligt dessa försäkringsvillkor. Rätten till ränta gäller
om dröjsmålet med utbetalning varat längre än 30
dagar. Bliwa ansvarar inte för andra förluster som
kan uppstå om utredningen av försäkringsfallet eller
utbetalningen av försäkringsersättningen fördröjs.
Dröjsmålsränta betalas inte om dröjsmålet beror på
force majeureliknande händelse, se punkt 3.8.
1.15 PRESKRIPTION
Den som vill ha försäkringsersättning eller annat försäkringsskydd måste väcka talan mot Bliwa inom 10
år från tidpunkten när det förhållande som enligt försäkringsavtalet berättigar till sådant skydd inträdde.
Om den som vill ha försäkringsskydd har framställt
anspråket till Bliwa inom den tid som anges i första
stycket, är fristen att väcka talan alltid minst 6 månader från det att Bliwa har meddelat sitt slutliga ställningstagande till anspråket.
Om talan inte väcks enligt denna punkt, går rätten till
försäkringsskydd förlorad.
1.16 FÖRFOGANDE ÖVER FÖRSÄKRINGEN
Den försäkrade får inte överlåta eller pantsätta försäkringen. Ett förfogande i strid med denna bestämmelse är utan verkan.
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
10
1.17 REGLER FÖR FÖRDELNING AV ÖVERSKOTT RESPEKTIVE FÖRLUSTTÄCKNING
Om det uppstår överskott i Bliwas försäkringsverksamhet ska årsvinsten avsättas till en så kallad konsolideringsfond, se punkt 1.17.1. Allt överskott måste
dock inte avsättas till konsolidering utan kan fördelas
ut på försäkringstagarna genom återbäring, i första
hand i form av framtida premiesänkningar. Om ett
underskott skulle uppstå i verksamheten kan uttag ur
Bliwas konsolideringsfond ske för att täcka förlusten.
Beslut om uttag ur konsolideringsfonden för förlusttäckning, eller för återbäring av överskott, fattas av
Bliwas bolagsstämma i enlighet med Bliwas bolagsordning samt Bliwas vid var tid gällande försäkringstekniska riktlinjer och försäkringstekniskt beräkningsunderlag. Såväl Bliwas bolagsordning som de försäkringstekniska riktlinjerna och beräkningsunderlaget
kan komma att ändras i framtiden när det gäller rätten till överskott.
1.17.1 HUR KONSOLIDERINGSFONDEN KAN
ANVÄNDAS
Enligt Bliwas bolagsordning kan bolagets konsolideringsfond användas för förlusttäckning, för tilldelning
av återbäring till försäkringstagarna eller för att
lämna gåvor till allmännytta eller därmed jämförliga
ändamål. Bolagsordningen kan komma att ändras i
framtiden när det gäller hur konsolideringsfonden
kan användas.
1.18 ÄNDRING AV FÖRSÄKRINGSVILLKOREN
Bliwa har rätt att ändra dessa försäkringsvillkor under
löpande försäkringstid om ändringen behövs på
grund av försäkringens art eller av någon annan särskild omständighet, som ändrad lag, lagtillämpning
eller myndighets föreskrift. En ändring som beror på
ändrad lag, lagtillämpning eller myndighets föreskrift,
samt bagatellartade ändringar, kan börja gälla omedelbart. Bliwa har också rätt att ändra dessa försäkringsvillkor i samband med att försäkringen förnyas.
1.19 REPRESENTATIONSSYSTEM
Bliwa Livförsäkring är ett ömsesidigt försäkringsbolag. Det innebär att bolaget ägs av sina försäkringstagare och att det normalt är försäkringstagarna som
beslutar om bolagets angelägenheter. Bliwa har ett
representationssystem som innebär att beslutanderätten utövas av särskilt utsedda fullmäktigeledamöter på Bliwas bolagsstämma. Enligt Bliwas bolagsordning utses hälften av fullmäktigeledamöterna genom direktval av försäkringstagarna i Bliwa samt av
ett fåtal namngivna organisationer, som har rätt att
utse varsin fullmäktigeledamot. Den andra hälften av
fullmäktigeledamöterna utses av de kunder i Bliwa
som erlagt högst premie under närmast föregående
räkenskapsår.
Mer information om representationssystemet, val till
fullmäktige och bolagsstämma finns på
www.bliwa.se.
2. Särskilt om
vårdförsäkringen
Vårdförsäkringen ger den försäkrade tillgång till sjukvårdsrådgivning som utförs av legitimerade sjuksköterskor. Sjukvårdsförmedlingen ger den försäkrade
råd om egenvård och gör en bedömning av behovet
av vård samt var vården ska utföras och av vilken
vårdgivare (vårdplanering).
Försäkringen gäller för vård som utförs av privata
vårdgivare i Sverige i det medicinska nätverk som
Bliwa har tillgång till eller som Bliwa annars hänvisar
till. Försäkringen kan även lämna ersättning för vissa
kostnader som uppstår i samband med vården. Försäkringen kan gälla med eller utan remisskrav och
med eller utan självrisk. Vad som gäller för respektive grupp har avtalats i gruppavtalet och framgår av
försäkringsbeskedet och för frivillig försäkring även
av ansökningshandlingarna.
Besvär till följd av olycksfall eller sjukdom som inträffar under försäkringstiden och som omfattas av försäkringen ger rätt till rådgivning, vårdplanering, vård
och i förekommande fall ersättning för kostnader.
Åkommor och symptom där det föreligger ett medicinskt samband, det vill säga som har sin grund i
samma sjukdom eller olyckshändelse räknas som ett
och samma skadefall. Detta gäller dock ej om den
försäkrade under en sammanhängande period om
12 månader har varit symptom-, vård- och medicineringsfri till följd av skadefallet. Om den försäkrade i
sådant fall åter insjuknar i samma sjukdom, symptom
eller åkomma eller sådant tillstånd som bedöms ha
samband med den tidigare sjukdomen, symptomen
eller åkomman, räknas det ändå som ett nytt skadefall. Sjukdom, symptom eller åkommor som exempelvis förkylningar och infektioner räknas som nytt skadefall vid varje insjuknandetillfälle.
2.1 REMISSKRAV OCH SJÄLVRISK
Bliwas vårdförsäkring kan gälla med eller utan krav
på remiss eller självrisk.
SJÄLVRISK ELLER REMISS
Om det i gruppavtalet har avtalats att försäkringen
ska gälla med självrisk, framgår storleken på självrisken av försäkringsbeskedet och för frivillig försäkring även av ansökningshandlingarna. Självrisk innebär att den försäkrade själv i varje nytt försäkringsfall
betalar en självrisk till Bliwa i enlighet med den avtalade självrisknivån. Om den försäkrade vid varje nytt
försäkringsfall kan uppvisa remiss behöver den för-
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
11
säkrade inte betala självrisk. Om den försäkrade senare under behandlingsperioden får en remiss innebär inte detta att tidigare betald självrisk återbetalas.
Om den försäkrade inte betalar självrisk till Bliwa enligt ovan och om remiss inte utfärdats, kan Bliwa
komma att neka fortsatt vård ge-nom försäkringen till
dess självrisken är betald.
REMISSKRAV
Om det i gruppavtalet har avtalats att försäkringen
ska gälla med krav på remiss innebär det att försäkringen inte täcker vård eller kostnader innan remiss
har utfärdats.
Om försäkringen gäller med krav på remiss framgår
det av försäkringsbeskedet och för frivillig försäkring
även av ansökningshandlingarna.
2.2 NÄR BEHOVET AV VÅRD UPPSTÅR
Om försäkringen gäller utan krav på remiss ska den
försäkrade kontakta Bliwas sjukvårdsförmedling när
behov av rådgivning eller vård uppstår.
Om försäkringen gäller med krav på remiss gäller följande. När remiss har utfärdats, ska den försäkrade
kontakta Bliwas sjukvårdsförmedling. Sjukvårdsförmedlingen bokar därefter, om behov bedöms föreligga och under förutsättning att skadefallet omfattas
av försäkringen, tid för vård hos någon av de vårdgivare som ingår i det medicinska nätverk som Bliwa
har tillgång till. Bliwa förbehåller sig rätten att begära
in remissen från den försäkrade. Den försäkrade kan
trots att försäkringen gäller med krav på remiss, kontakta Bliwas sjukvårdsförmedling per telefon för rådgivning.
2.3 FÖRSÄKRINGENS OMFATTNING
Bliwas vårdförsäkring är uppdelad i tre olika nivåer:
Bas, Premium och Premium Extra. Vilken nivå som
gäller för en specifik grupp har avtalats i gruppavtalet
och framgår av försäkringsbeskedet och för frivillig
försäkring även av förköpsinformationen och ansökningshandlingarna.
Nedanstående moment ingår i de olika nivåerna. Det
kan i gruppavtalet ha avtalats om att andra moment
än de nedanstående ska ingå i de olika nivåerna.
Om så är fallet framgår det av försäkringsbeskedet
och för frivillig försäkring även av förköpsinformationen och ansökningshandlingarna.
BAS
Om inte annat avtalats i gruppavtalet, och framgår av
försäkringsbeskedet och för frivillig försäkring även
av förköpsinformationen och ansöknings-handlingarna, ingår nedanstående moment i Bas.
• sjukvårdsrådgivning/vårdplanering – se punkt
2.5.1.
• specialistvård – se punkt 2.5.2.
• utredning, behandling och operation – se punkt
2.5.3.
• behandling hosfysioterapeut, naprapat och kiropraktor – se punkt 2.5.4.
• medicinska hjälpmedel – se punkt 2.5.5.
• psykologbehandlingar – se punkt 2.5.6.
• utökad sjukvårdsplanering – se punkt 2.5.7.
• garantitid – se punkt 2.5.8.
• second opinion – se punkt 2.5.9.
• patientavgifter i offentlig vård – se punkt 2.5.10.
PREMIUM
Förutom de moment som beskrivs ovan under Bas
ingår även nedanstående moment i Premium. Detta
gäller om inte annat avtalats i gruppavtalet och framgår av försäkringsbeskedet och för frivillig försäkring
även av förköpsinformationen och ansökningshandlingarna.
• logoped – se punkt 2.6.1
• dietist – se punkt 2.6.2.
• resor och logi – se punkt 2.6.3.
• läkemedelskostnader – se punkt 2.6.4.
• eftervård /medicinsk rehabilitering – se punkt 2.6.5.
PREMIUM EXTRA
Förutom de moment som beskrivs ovan under Bas
och Premium ingår även nedanstående moment i
Premium Extra. Detta gäller om inte annat avtalats i
gruppavtalet och framgår av försäkringsbeskedet och
för frivillig försäkring även av förköpsinformationen
och ansökningshandlingarna.
• hjälp i hemmet efter operation – se punkt 2.7.1.
• självriskersättning vid utlandsvård – se punkt 2.7.2.
• hjärt- och kärlundersökning – se punkt 2.7.3.
• viktreducerande operation – se punkt 2.7.4.
• missbruksbehandling – se punkt 2.7.5.
• vaccinationskostnader – Se punkt 2.7.6.
2.4 VIKTIGA BEGRÄNSNINGAR I FÖRSÄKRINGENS OMFATTNING
2.4.1 SJUKDOM MED MERA INNAN FÖRSÄKRINGENS
IKRAFTTRÄDANDE
Försäkringen gäller inte för sjukdom, diagnos,
olycksfall eller följder därav som den försäkrade haft
symtom av, fått vård eller medicinering för eller på
annat sätt haft kännedom om innan försäkringen började gälla. Detsamma gäller om det medicinskt går
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
12
att fastställa att sjukdomen eller besvären har debuterat före det att försäkringen började gälla. Försäkringen omfattar däremot sådan diagnos, sjukdom,
olycksfall eller följder därav som den försäkrade har
varit symptom-, vård- och medicineringsfri från under
en sammanhängande period av 12 månader innan
det att det nya behovet av vård eller medicinering har
uppstått under försäkringstiden.
2.4.2 UTEBLIVET BESÖK
Avbokning av vård ska göras senast klockan 15.00
närmast helgfria vardag före den dag då den planerade vården ska utföras. Om den försäkrade uteblir
från ett inbokat besök avseende vård utan att ha avbokat tiden i rätt tid förbehåller Bliwa sig rätten att
fatta beslut om att den försäkrades rätt till fortsatt
vård och kostnadsersättning till följd av försäkringsfallet ska upphöra.
Om den försäkrade trots ett sådant beslut från Bliwa
ändå önskar fortsatt rätt till vård och kostnadsersättning genom försäkringen till följd av försäkringsfallet,
kan den försäkrade välja att själv ersätta Bliwa för de
faktiska kostnader som uppstått för Bliwa i förhållande till vårdgivaren till följd av att den försäkrade
uteblivit från ett inbokat besök. Den försäkrade ska i
sådant fall meddela Bliwa att den försäkrade själv
står för kostnaderna och kan, efter att ersättning har
erlagts till Bliwa, vända sig till Bliwas sjukvårdsförmedling för bokning av ny tid.
Vid situationer då den försäkrade på grund av
mycket speciella omständigheter som denne inte
kunnat förutse eller råda över, såsom medicinska eller andra synnerliga skäl, varit förhindrad att avboka
tiden i rätt tid gäller inte ovanstående under förutsättning att den försäkrade kan styrka anförda skäl på ett
enligt Bliwa tillräckligt sätt. Medicinska skäl ska alltid
styrkas med läkarintyg. Om Bliwa godkänner anförda
skäl kan ny tid för vård bokas genom försäkringen.
2.4.3 SJUKVÅRD MED MERA SOM INTE OMFATTAS
AV FÖRSÄKRINGEN
Försäkringen gäller inte för:
• Akut sjukvård. Försäkringen omfattar endast planerad vård i privat regi i Sverige.
• Vård och kostnader som inte i förväg har godkänts av Bliwa. Vården måste vara planerad och
förmedlad av Bliwas sjukvårdsförmedling samt utföras av vårdgivare som ingår i det medicinska nätverk som Bliwa har tillgång till eller som Bliwa annars hänvisar till.
• Medicinsk service (röntgen, laboratorieprovtagning mm) som vårdgivare som inte ingår i det medicinska nätverk som Bliwa har tillgång till har remitterat en försäkrad till.
• Utredning och behandling av neuropsykiatriska diagnoser.
• Kostnader som inte kan styrkas med originalkvitto.
Bliwa ersätter endast nödvändiga och skäliga kostnader som kan styrkas med originalkvitto.
• Om den försäkrade inte omfattas av socialförsäkringen och inte är inskriven hos Försäkringskassan, kan endast de kostnader ersättas som skulle
ha ersatts om han eller hon varit inskriven och till
fullo använt sig av de förmåner som socialförsäkringen ger.
• Skada eller sjukdom som har förvärrats på grund
av att den försäkrade inte följt Bliwas eller vårdgivarens anvisningar.
• Vård som inte har till syfte att förbättra den för-säkrades medicinska tillstånd. Behandlingar av kosmetisk karaktär omfattas inte av försäkringen.
• Viktreducerande operation och följder därav. Detta
gäller med undantag av vad som framgår av punkt
2.7.4 Viktreducerande operation.
• Försämringar av hälsotillståndet som enligt medicinsk erfarenhet beror på missbruk i olika former,
exempelvis missbruk av alkohol, narkotika, läkemedel, dopningsmedel, spel med mera. Detta gäller med undantag av vad som framgår av punkt
2.7.5 Missbruksbehandling.
• Fertilitetsundersökning eller behandling av infertilitet. Försäkringen omfattar inte heller gynekologundersökningar eller kontroller, om inte behovet
har uppstått till följd av ett försäkringsfall.
• Koronarangiografi (kranskärlsröntgen) och följdbehandlingar därav.
• Medfödda sjukdomar, förlossningsskador, handikapp eller följder därav.
• Ätstörningar och följder därav.
• Tandvård oavsett orsak.
• Utredning eller behandling av snarkning eller sömnapné.
• Korrigering av synfel, om inte synfelet uppstått till
följd av ett försäkringsfall.
• Transplantationer av organ och följder därav.
• Dialysbehandling.
• Demenssjukdom.
• Sjukdomar som omfattas av smittskyddslagen.
• Somatoforma syndrom, till exempel kroniska
smärtsyndrom samt smärta eller värk som är ospecificerad, såsom men inte begränsat till fibromyalgi.
• Elöverkänslighet.
• Sjukdomar, åkomma eller andra besvär som av läkare bedöms vara av kronisk karaktär och kräver
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
13
livslång eller långvarig behandling. Dock omfattar
försäkringen behandling fram till dess att det av läkare bedöms att sjukdomen, åkomman eller besväret är av kronisk art.
• Utmattningssyndrom, utmattningsdepression eller
utbrändhet (ICD-kod F 43.8 och Z 73.0).
• Kostnader för hjälpmedel som avser förbättring eller förstärkning av syn eller hörsel
• Kostnader för läkarintyg.
• Kostnader som ersätts från annat håll, till exempel
läkemedels- eller patientförsäkringar eller liknande
där läkemedels- eller vårdgivaransvar föreligger.
Kostnader som ersätts från annat håll till följd av
exempelvis lag, författning, konvention eller kollektivavtal.
• Förlorad arbetsinkomst.
• Ersättning för personskada, kränkning eller sakskada som uppkommit i samband med hälso- och
sjukvård som utförs av vårdgivare som Bliwa anvisat, såsom skadestånd för personskada. Där-emot
omfattar försäkringen rätt till vård med an-ledning
av personskada eller kränkning som or-sakats av
vårdgivare som Bliwa anvisat.
• Försäkringen omfattar inte heller skadefall som
uppkommit vid vård som inte anvisats av Bliwa.
2.5 BAS
Nedanstående moment ingår alltid i sjukvårdsförsäkringen om inte annat avtalats i gruppavtalet och
framgår av försäkringsbeskedet samt för frivillig försäkring även av förköpsinformationen och ansökningshandlingarna.
2.5.1 SJUKVÅRDSRÅDGIVNING/VÅRDPLANERING
Sjukvårdsrådgivning
Legitimerade sjuksköterskor ger den försäkrade medicinska råd och sjukvårdsinformation och anvisar
vid behov den försäkrade till lämplig vårdinrättning
mot bakgrund av den åkomma eller de symptom som
den försäkrade uppger sig ha.
Kontaktuppgifter till Bliwas sjukvårdsförmedling finns
längst bak i dessa villkor.
Vårdplanering
Vid kontakt eller efter att en remiss inkommit gör legitimerade sjuksköterskor på Bliwas sjukvårdsförmedling en bedömning av den försäkrades medicinska behov och bokar ett besök åt den försäkrade
hos en för åkomman lämplig vårdgivare i det medicinska nätverk som Bliwa har tillgång till.
2.5.2 SPECIALISTVÅRD
Försäkringen omfattar specialistvård. Vården ska i
första hand utföras på den försäkrades vistelseort.
Vid försäkringsfall ska den försäkrade alltid kon-takta
Bliwas sjukvårdsförmedling för bokning hos vårdgivare med specialistkompetens inom det medicinska
nätverk som Bliwa har tillgång till. Vården ska i förväg ha god-känts av Bliwa och förmedlats av Bliwas
sjukvårdsförmedling.
2.5.3 UTREDNING, BEHANDLING OCH OPERATION
Den försäkrade har, när det enligt behandlande läkare är medicinskt befogat, tillgång till ytterligare utredning, behandling och operation i privat regi hos
någon av de vårdgivare som ingår i det medicinska
nätverk som Bliwa har tillgång till. Utredningen, behandlingen och operationen ska vara föranlett av ett
försäkringsfall och i förväg ha godkänts av Bliwa och
förmedlats av Bliwas sjukvårdsförmedling. För att
kunna bevilja utredningen, behandlingen och operationen krävs att Bliwa får tillgång till medicinskt underlag och kostnadsförslag från den som ska utföra
utredningen, behandlingen och operationen.
Endast utredning, behandling och operation som är
möjlig att tillgå i privat regi i Sverige omfattas av försäkringen. Ytterligare en förutsättning är att den privata vården i Sverige kan ta emot patienten med
hänsyn taget till patientens hälsotillstånd. Vården ska
följa Socialstyrelsens nationella riktlinjer samt utföras
i enlighet med medicinsk vetenskap, etablerade metoder, beprövad erfarenhet och på ett sätt som följer
av lagar och förordningar samt tillsynsmyndighets föreskrifter och allmänna råd.
2.5.4 BEHANDLING HOSFYSIOTERAPEUT,
NAPRAPAT OCH KIROPRAKTOR
Försäkringen omfattar behandling hos legitimerad fysioterapeut, legitimerad naprapat eller legitimerad kiropraktor i privat regi som i förväg har godkänts av
Bliwa och förmedlats av Bliwas sjukvårdsförmedling.
Bliwas sjukvårdsförmedling har rätt att hänvisa den
försäkrade till specialistläkare för bedömning av behovet av fysioterapeut, naprapat eller kiropraktor innan behandlingen bokas. Behandlingen ska utföras
hos vårdgivare som ingår i det medicinska nätverk
som Bliwa har tillgång till. Försäkringen omfattar upp
till 10 behandlingstillfällen per försäkringsfall.
Om behandlandefysioterapeut, naprapat eller kiropraktor bedömer det som lämpligt kan behandlingen
bytas mot enskild träning med träningsprogram i exempelvis gym eller annan friskvårdsanläggning. Träningsprogrammet ska vara framtaget av behandlande fysioterapeut, naprapat eller kiropraktor, vara
tidsbegränsat och i förväg godkänt av Bliwa.
2.5.5 MEDICINSKA HJÄLPMEDEL
Försäkringen ger den försäkrade ersättning för kostnader för personliga medicinska hjälpmedel, under
skadans behandlings- och läkningstid. För att rätt till
ersättning ska föreligga ska behovet av medicinska
hjälpmedel vara föranlett av ett försäkringsfall där
den efterföljande vården har utförts inom ramen för
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
14
försäkringen och vara förmedlad av Bliwas sjukvårdsförmedling. Hjälpmedlet ska vara medicinskt
motiverat och ordinerat av behandlande läkare. Medicinska hjälpmedel ska i första hand tillhandahållas
av vårdgivare som ingår i det medicinska nätverk
som Bliwa har tillgång till. Om Bliwa inte har tillgång
till den typ av vårdgivare i det medicinska nätverket
som kan tillhandahålla sådant hjälpmedel som behövs, kan hjälpmedlet tillhandahållas av annan vårdgivare. Kostnaden ska i förväg godkännas av Bliwa.
Bliwa ersätter kostnader upp till 1500 kronor för skoinlägg och upp till 2500 kronor för övriga hjälpmedel.
Försäkringen ersätter endast kostnader för 1 hjälpmedel av samma slag per försäkringsfall.
2.5.6 PSYKOLOGBEHANDLINGAR
Försäkringen omfattar behandling av psykolog eller
psykoterapeut, till följd av ett försäkringsfall. Behandlingen ska i förväg vara godkänd av Bliwa, förmedlad
av Bliwas sjukvårdsförmedling och utföras av vårdgivare inom det medicinska nätverk som Bliwa har tillgång till. Försäkringen omfattar maximalt 10 behandlingstillfällen per försäkringsfall.
2.5.7 2.5.7 UTÖKAD SJUKVÅRDSPLANERING
För de fall ett skadefall inte omfattas av försäk-ringen
kan den försäkrade ändå få rådgivning och hjälp med
bokning av vård av Bliwas sjukvårdsförmedling.
Kostnad för denna vård betalas av den försäkrade
och omfattas inte av försäkringen i övrigt.
2.5.8 GARANTITID
Försäkringen innehåller en garantitid. Det innebär att
vård till följd av ett försäkringsfall ska påbörjas inom
en viss tid. Försäkrad i Bliwas sjukvårdsför-säkring
ska, om det är medicinskt motiverat, erbjudas:
• tid till specialist inom 7 helgfria vardagar från det
att den försäkrade kontaktat Bliwas sjukvårdsförmedling eller från den senare tidpunkt som Bliwa, i
de fall det behövs, har tillgång till erforderligt medicinskt underlag och
• tid för utredning, behandling eller operation (enligt
punkt 2.5.3) inom 14 helgfria vardagar från det att
läkaren som ska utföra vårdåtgärden har beslutat
om lämplig åtgärd och Bliwa har tillgång till erforderligt medicinskt underlag.
Om den försäkrade inte erbjuds tid till specialist eller
tid för utredning behandling eller operation inom
ovanstående tidsgränser, lämnas ersättning till den
försäkrade med 500 kronor per helgfri vardag till
dess vårdåtgärden kan erbjudas.
Garantitiden gäller endast för det första tillfället för
besök hos specialist respektive tid för utredning, behandling eller operation till följd av ett och samma
försäkringsfall.
Rätt till garantiersättning gäller inte om den försäkrade inte accepterar erbjuden tid, uteblir från inbokat
besök hos specialist eller inbokad utredning, behandling eller operation eller om utredningen, behandlingen eller operationen inte är möjlig att utföra av
medicinska skäl. För att garantin ska gälla kan den
försäkrade vara tvungen att resa till klinik inom Sverige som Bliwa hänvisar till.
Den högsta garantiersättningen som kan betalas ut
är 25 000 kronor för tid till specialist och 25 000 kronor för tid för utredning, behandling eller operation.
2.5.9 SECOND OPINION
Försäkringen kan ge den försäkrade rätt till en så
kallad Second Opinion. Med Second Opinion menas
att en försäkrad som står inför svåra medicinska
ställningstaganden, till följd av ett försäkringsfall, i
vissa fall kan ha rätt till en ytterligare kvalificerad medicinsk bedömning (Second Opinion) av en av Bliwa
utsedd specialistläkare. Den försäkrade har rätt till
Second Opinion 1 gång per försäkringsfall och vid
följande situationer:
• Den försäkrade står inför valet att utsätta sig för en
särskilt riskfylld behandling eller operation. Med
särskilt riskfylld behandling eller operation avses
här en behandling eller operation som i sig kan ge
bestående men eller vara livshotande.
• Den försäkrade lider av en livshotande eller all-varlig sjukdom eller skada.
Bliwa ska i förväg godkänna rätten till Second Opinion.
2.5.10 PATIENTAVGIFTER I OFFENTLIG VÅRD
Försäkringen ger den försäkrade ersättning för kostnader för patientavgifter gällande vård i offentligt finansierad sjukvård i Sverige upp till nivån för högkostnadsskyddet. Bliwa ersätter endast kostnader
som kan styrkas med originalkvitto.
2.6 PREMIUM
Förutom de moment som beskrivs ovan under Bas
ingår även nedanstående moment i Premium om inte
annat avtalats i gruppavtalet och framgår av försäkringsbeskedet samt för frivillig försäkring även av förköpsinformationen och ansökningshandlingarna.
2.6.1 LOGOPED
Försäkringen omfattar behandling hos logoped efter
remiss. Behandlingen ska i förväg vara godkänd av
Bliwa, förmedlad av Bliwas sjukvårdsförmedling och
utföras av vårdgivare inom det medicinska nätverk
som Bliwa har tillgång till. Försäkringen omfattar
maximalt 5 behandlingstillfällen per försäkringsfall.
2.6.2 DIETIST
Försäkringen omfattar behandling hos dietist efter remiss. Behandlingen ska i förväg vara godkänd av
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
15
Bliwa, förmedlad av Bliwas sjukvårdsförmedling och
utföras av vårdgivare inom det medicinska nätverk
som Bliwa har tillgång till. Försäkringen omfattar
maximalt 5 behandlingstillfällen per försäkringsfall.
2.6.3 RESOR OCH LOGI
Försäkringen ger den försäkrade ersättning för nödvändiga och skäliga kostnader för resor och logi i
samband med vård som omfattas av försäkringen
och som planerats och förmedlats av Bliwas sjukvårdsförmedling. Endast kostnader för resor och logi
inom Sverige kan ersättas. Ersättning lämnas för det
billigaste färdmedlet som hälsotillståndet medger. Ersättning lämnas endast under förutsättning att resan
sker mellan den fasta bostaden i Sverige och vårdinrättningen och att avståndet är minst 100 km enkel
resa. Försäkringen ersätter kostnader för logi med
maximalt 1 500 kr per dygn. Behovet ska godkännas
av Bliwa i förväg.
2.6.4 LÄKEMEDELSKOSTNADER
Försäkringen ger den försäkrade ersättning för kostnader för receptbelagda läkemedel som läkare har
föreskrivit Ersättning lämnas upp till nivån för högkostnadsskyddet. Bliwa ersätter endast kostnader
som kan styrkas med originalkvitto.
2.6.5 EFTERVÅRD /MEDICINSK REHABILITERING
Försäkringen ger den försäkrade ersättning för skäliga kostnader för eftervård och medicinsk rehabilitering. Eftervården eller den medicinska rehabiliteringen ska ha föregåtts av medicinsk utredning och
vara ordinerad av läkare efter att vård har utförts
inom ramen för försäkringen och vara förmedlad av
Bliwas sjukvårdsförmedling. Eftervården/ rehabiliteringen ska vidare, enligt behandlande läkare, vara
nödvändig för skadans läkning och i förväg godkänd
av Bliwa. Eftervården/rehabiliteringen ska i första
hand utföras av vårdgivare som ingår i det medicinska nätverk som Bliwa har tillgång till. Om Bliwa
inte har tillgång till den typ av vårdgivare som ska utföra eftervården/rehabiliteringen i det medicinska
nätverket, kan eftervården/rehabiliteringen utföras
hos annan vårdgivare. Sådan vård och kostnaden för
denna ska alltid i förväg godkännas av Bliwa. Försäkringen ersätter inte kostnader som betalas av
landstinget. Försäkringen ersätter kostnader för
högst 1 eftervårds-/rehabiliteringsperiod per försäkringsfall. Om eftervården/rehabiliteringen avser behandling hosfysioterapeut, naprapat eller kiropraktor
ersätter försäkringen högst 10 behandlingar för varje
försäkringsfall, utöver behandlingar enligt punkt
2.5.4.
Bliwa ersätter kostnader för eftervård och medicinsk
rehabilitering med maximalt 100 000 kronor per försäkringsfall.
2.7 PREMIUM EXTRA
Förutom de moment som beskrivs ovan under Bas
och Premium ingår även nedanstående moment i
Premium Extra om inte annat avtalats i gruppavta-let
och framgår av försäkringsbeskedet samt för frivillig
försäkring även av förköpsinformationen och ansökningshandlingarna.
2.7.1 HJÄLP I HEMMET EFTER OPERATION
Försäkringen ger den försäkrade ersättning för skäliga och nödvändiga kostnader för hjälp i hemmet efter hemkomst från operation som utförts inom ramen
för försäkringen, om det medicinska tillståndet motiverar sådan hjälp. Med hjälp i hemmet avses hjälp
med sysslor i hemmet som exempelvis att handla eller städa. Försäkringen ersätter skäliga kostnader för
hjälp i hemmet under en sammanhängande period
på 14 dagar räknat från dagen efter den försäkrades
hemkomst, dock maximalt 16 timmars hjälp i hemmet
per försäkringsfall. Behov och kostnader för hjälp i
hemmet ska i förväg godkännas av Bliwa och utföras
av ett företag som innehar F-skattsedel. Försäkringen ersätter inte den försäkrade för kostnader som
företaget som utför hjälpen i hemmet har och som
avser annat än den utförda hjälpen, såsom rese– eller materialkostnader.
2.7.2 SJÄLVRISKERSÄTTNING VID UTLANDSVÅRD
Försäkringen ger den försäkrade ersättning för eventuell kostnad för självrisk i annan försäkring som uppstått på grund av vård till följd av sjukdom eller
olycksfall under utlandsvistelse. Ersättning kan utgå
motsvarande kostnaden för självrisken i den andra
försäkringen, dock högst 5 000 kronor per resa.
2.7.3 HJÄRT- OCH KÄRLUNDERSÖKNING
Försäkringen omfattar en av Bliwa rekommenderad
hjärt- och kärlundersökning. Undersökningen ska i
förväg vara godkänd av Bliwa och förmedlad av
Bliwas sjukvårdsförmedling. Undersökningen sker
hos den av Bliwa hänvisade leverantören. Försäkringen omfattar högst en undersökning vartannat år.
2.7.4 VIKTREDUCERANDE OPERATION
Försäkringen omfattar operation till följd av övervikt.
Operation ska ske efter rekommendation och remiss.
En förutsättning för rätt till operation är att den försäkrade har ett BMI (Body Mass Index) på minst 35.
Operationen ska i förväg vara godkänd av Bliwa och
förmedlad av Bliwas sjukvårdsförmedling. Operationen ska ske på någon av de kliniker som ingår i det
medicinska nätverk som Bliwa har tillgång till. Försäkringen ger endast rätt till 1 operation och efterföljande program.
2.7.5 MISSBRUKSBEHANDLING
Försäkringen ger den försäkrade ersättning för kostnader för missbruksbehandling. Som missbruk avses
missbruk av alkohol, narkotikaklassade substanser,
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
16
dopningspreparat och läkemedelsmissbruk. Missbruket ska vara diagnostiserat och behandlingen medicinskt motiverad. Försäkringen gäller inte om diagnos fastställs inom 24 månader från försäkringens
ikraftträdande. Försäkringen ger endast rätt till ersättning för kostnader för 1 sammanhängande behandlingsperiod utan avbrott för missbruk oavsett diagnos. Behandlingen ska i förväg ha godkänts av
Bliwa.
Försäkringen täcker kostnader för behandlingsprogram upp till 100 000 kronor.
2.7.6 VACCINATIONSKOSTNADER
Försäkringen ger den försäkrade ersättning för kostnad för vaccination. Den försäkrade ombesörjer själv
bokning och betalning av vaccinationen. Bliwa ersätter den försäkrades kostnader för vaccinationen mot
originalkvitto samt underlag som styrker vem kostnaden för vaccinationen avser.
Bliwa ersätter den försäkrades kostnader för vaccination med maximalt 2 000 kronor per år.
3. Begränsningar i Bliwas
ansvar
Utöver de begränsningar som framgår av beskrivningen av vårdförsäkringen ovan gäller även nedanstående generella begränsningar. Annat kan ha avtalats i gruppavtalet och framgår av försäkringsbeskedet och för frivillig försäkring även av förköpsinformationen.
3.1 UPPLYSNINGSPLIKT
Försäkringstagaren och den försäkrade är skyldiga
att på Bliwas begäran lämna de upplysningar som
kan ha betydelse för frågan om försäkring ska meddelas, ändras eller handläggas i övrigt. Försäkringstagaren och den försäkrade ska lämna riktiga och
fullständiga svar på Bliwas frågor. Den försäkrade
ska också lämna uppgifter till Bliwa om andra förhållanden som kan påverka rätten till vård eller ersättning från försäkringen.
Bliwa kan komma att kräva och har rätt till återbetalning för eventuell försäkringsersättning som betalats
ut felaktigt eller andra kostnader för Bliwa till följd av
felaktiga upplysningar. Har försäkringstagaren, den
försäkrade eller någon med hans/hennes vetskap
lämnat oriktiga eller ofullständiga uppgifter som har
betydelse för bedömningen av den försäkrades rätt
till vård eller ersättning från försäkringen, kan det
medföra att försäkringsavtalet är ogiltigt eller att ersättningsbeloppen minskas i enlighet med försäkringsavtalslagens bestämmelser.
3.2 FÖLJDEN AV ORIKTIGA UPPGIFTER
Om försäkringstagaren vid fullgörande av sin upplysningsplikt enligt punkt 3.1, har förfarit svikligt eller i
strid mot tro och heder kan försäkringsavtalet vara
ogiltigt och Bliwa fritt från ansvar för försäkringsfall
som inträffar därefter. Bliwa får i så fall behålla inbetald premie för förfluten tid.
Om försäkringstagaren eller den försäkrade uppsåtligen eller av oaktsamhet som inte är ringa, lämnat
oriktiga eller ofullständiga uppgifter som varit av betydelse för Bliwas riskbedömning, kan Bliwas ansvar
begränsas till det ansvar som gällt om riktiga och fullständiga uppgifter hade lämnats. Detta kan innebära
att Bliwa är fritt från ansvar för ett inträffat försäkringsfall.
Om Bliwa får kännedom om att upplysningsplikten
åsidosatts på det sätt som anges ovan får Bliwa
säga upp eller ändra försäkringen. Uppsägningen
görs skriftligt och med 3 månaders uppsägningstid.
Om Bliwa skulle ha meddelat försäkring på andra villkor med kännedom om de rätta uppgifterna, har försäkringstagaren rätt till fortsatt försäkring med det
som motsvarar den premie och de villkor i övrigt som
avtalats. Försäkringstagaren ska i så fall begära fortsatt försäkring innan uppsägningstiden går ut.
3.3 FÖRSÄKRINGENS GILTIGHET VID UTLANDSVISTELSE
Försäkringen gäller inte för vård eller kostnader utanför Sverige. Se dock punkt 2.7.2 om viss ersättning
vid utlandsvistelse.
3.4 FÖRSÄKRINGENS GILTIGHET VID KRIGSTILLSTÅND OCH POLITISKA OROLIGHETER
VID KRIGSTILLSTÅND I SVERIGE
Med krigstillstånd i Sverige menas krig eller förhållande för vilket särskild lagstiftning gäller.
Försäkringen gäller inte för skadefall som inträffar
medan krigstillstånd råder i Sverige och som kan anses bero på krigstillståndet.
VID DELTAGANDE I KRIG ELLER I POLITISKA
OROLIGHETER UTANFÖR SVERIGE
Försäkringen gäller inte för skadefall som inträffar då
den försäkrade deltar i krig eller i politiska oroligheter
utanför Sverige.
VID VISTELSE UTANFÖR SVERIGE VID KRIG
ELLER KRIGSLIKNANDE POLITISKA OROLIGHETER
Om den försäkrade vistas utanför Sverige i område
där krig eller krigsliknande politiska oroligheter råder
– men utan att själv delta, gäller följande: Om försäkringen tecknades i samband med utresan till, eller
under vistelsen i, området och kriget eller oroligheterna redan då pågick eller uppenbar krigsfara förelåg, gäller försäkringen inte för skadefall som inträffar under vistelsen i området. Försäkringen gäller
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
17
inte heller för skadefall som inträffar inom 1 år efter
vistelsens slut och som kan anses bero på kriget eller oroligheterna.
3.5 SKADOR ORSAKADE AV ATOMKÄRNREAKTION SAMT BIOLOGISKA, KEMISKA
OCH NUKLEÄRA SUBSTANSER
Försäkringen gäller inte för skadefall vars upp-komst
eller omfattning har direkt eller indirekt samband med
atomkärnreaktion.
Försäkringen gäller inte heller för skadefall som uppkommit genom spridande av biologiska, kemiska eller nukleära substanser i samband med terrorhandling. Med terrorhandling avses en skadebringande
handling som är straffbelagd där den begås eller där
försäkringsfallet inträffar och som framstår att vara
utförd i syfte att:
• allvarligt skrämma befolkningen
• otillbörligt tvinga offentliga organ eller internationell organisation att genomföra eller avstå från
att genomföra en viss åtgärd
• allvarligt destabilisera eller förstöra de grundläggande politiska, konstitutionella, ekonomiska eller
sociala strukturerna i ett land eller i en internationell organisation.
3.6 FÖRSÄKRINGENS GILTIGHET VID BROTTSLIG HANDLING, PÅVERKAN AV ALKOHOL
MED MERA
Vid skadefall kan Bliwas ansvar eller ersättning från
försäkringen komma att reduceras eller helt utebli
om:
• den försäkrade genom grov vårdslöshet har framkallat ett försäkringsfall eller förvärrat dess följder
eller annars måste antas ha handlat eller låtit bli att
handla trots att han eller hon visste att detta innebar en betydande risk för att ett skadefall skulle inträffa
• den försäkrade har utfört eller medverkat till en
brottslig handling som enligt svensk lag kan leda
till fängelse
• den försäkrade var påverkad av alkohol, andra berusningsmedel, sömnmedel, narkotiska prepa-rat
eller till följd av att han eller hon använde lä-kemedel på felaktigt sätt.
För att dessa begränsningar ska gälla krävs att den
händelse som förorsakat skadefallet var en direkt
följd, eller kan anses ha haft samband med, något av
ovanstående. Dessa begränsningar gäller inte om
den försäkrade var under 18 år eller var allvar-ligt
psykiskt störd vid skadetillfället.
3.7 FORCE MAJEURE
Bliwa är inte ansvarigt för förlust som kan uppstå om
handläggningen av ansökan om försäkring, utredning
av försäkringsfall, utbetalning eller liknande förpliktelse för Bliwa, fördröjs på grund av en händelse som
ligger utanför Bliwas kontroll. Bliwa ska även ha vidtagit de åtgärder som skäligen kan begäras av Bliwa
för att begränsa följderna av en sådan händelse. Exempel på händelser som kan medföra ansvarsfrihet
enligt ovan är krig, krigsliknande förhållanden eller
politiska oroligheter, naturkatastrof, inskränkningar i
den allmänna samfärdseln eller energiförsörjningen,
riksdagsbeslut, av myndighet vidtagen eller underlåten åtgärd, konflikt på arbetsmarknaden, blockad,
brand, översvämning, sjukdom eller olyckshändelse
av större omfattning eller omfattande förlust eller förstörelse av egendom. Förbehållet om konflikt på arbetsmarknaden och blockad gäller även om Bliwa
självt är föremål för eller självt vidtar sådan åtgärd.
4. Behandling av personuppgifter
Bliwa värnar om din personliga integritet. All behandling av personuppgifter sker utifrån gällande lagstiftning, branschgemensamma rekommendationer
och Bliwas interna regler.
På www.bliwa.se/personuppgifter kan du läsa mer
om hur Bliwa behandlar dina personuppgifter. Där
kan du även läsa om vilka rättigheter du har gentemot oss. Om du hellre vill ha informationen
hemskickad till dig ber vi dig kontakta Bliwa.
5. Om Bliwas försäkringsdistribution
Bliwas försäkringar kan distribueras av Bliwa eller en
annan distributör som Bliwa anlitat för att sköta distributionen. Den som distribuerar försäkringen ska
lämna information om distributionen till kunden.
Nedanstående information gäller därför i de fall Bliwa
är distributör av försäkring.
Namn på anställd som deltagit i distributionen
Distribution av försäkring till fysiska personer sker
normalt digitalt eller via blankett, det vill säga utan direkt biträde av en anställd. Distribution av försäkring
till juridiska personer kan ske digitalt, via blankett eller genom kontakt med en anställd på Bliwa. Namnet
på en sådan anställd framgår i förekommande fall av
försäkringsavtalet eller meddelas separat i samband
med avtalets ingående.
Rådgivning
Bliwa tillhandahåller inte rådgivning till enskilda individer avseende försäkring.
Information om ersättning
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
18
Ersättning utgår inte till Bliwas anställda till följd av
distribution av enskilda försäkringsavtal.
6. Om vi inte är överens
ANSVAR FÖR VÅRD OCH RÅDGIVNING MED
MERA
Bliwa ansvarar inte gentemot den försäkrade för den
vård eller de medicinska råd som förmedlas genom
försäkringen och tillhandahålls av vårdgivare inom
ramen för försäkringen. Det innebär att eventuella
anspråk med anledning av vård, medicinsk rådgivning, fastställande av diagnoser eller andra åtgärder
som vidtagits av en vårdgivare ska framställas mot
vårdgivaren. Detta gäller även de åtgärder som en
samarbetspartner som utför sjukvårdsrådgivning för
Bliwas räkning vidtar.
BLIWA OMPRÖVAR
Om du är missnöjd med Bliwas beslut ska du i första
hand ta kontakt med Bliwa för omprövning av ärendet. Ett klagomål eller en begäran om omprövning
måste framställas till Bliwa inom 6 månader från
Bliwas slutliga besked i ärendet. Om nya omständigheter inträffat omprövar dock Bliwa ett ärende även
efter att denna frist löpt ut. Omprövning sker enligt
Bliwas vid var tid gällande riktlinjer för klagomålshantering.
I första hand vill vi att du kontaktar den som har
handlagt ditt ärende för en omprövning. Om du därefter fortfarande inte är nöjd med handläggarens beslut kan du kontakta den som är klagomålsansvarig
på Bliwa. Om du är inte är nöjd med Bliwas distribution kan du också kontakta klagomålsansvarig eller
någon annan instans för tvistlösning enligt nedan.
För kostnadsfri omprövning hos Bliwas klagomålsansvarig skriv till: Bliwa, Klagomålsansvarig, Box
13076, 103 02 Stockholm eller skicka e-post till: klagomalsansvarig@bliwa.se.
KONSUMENTERNAS FÖRSÄKRINGSBYRÅ
Allmänna upplysningar och vägledning i försäk-ringsfrågor kan lämnas av Konsumenternas för-säkringsbyrå. Adress: Konsumenternas försäk-ringsbyrå, Box
24215, 104 51 Stockholm. Telefon: 0200-22 58 00.
KOMMUNAL KONSUMENTVÄGLEDARE
Konsumentvägledaren i kommunen hjälper konsumenter med allmänna råd och upplysningar.
PERSONFÖRSÄKRINGSNÄMNDEN
Personförsäkringsnämnden prövar endast ärenden
som innehåller försäkringsmedicinska frågor och där
nämnden därför behöver stöd av rådgivande läkare.
Ärenden i personförsäkringsnämnden kan därför normalt sett endast avse Bliwas sjuk-, olycksfalls-, sjukvårds- eller livförsäkringar. Adress: Personförsäkringsnämnden, Box 24067, 104 50 Stockholm. Telefon: 08-522 787 20.
ALLMÄNNA REKLAMATIONSNÄMNDEN (ARN)
ARN är en statlig myndighet som kostnadsfritt prövar
tvister mellan privatpersoner och näringsidkare.
Nämnden prövar inte tvister som rör lägre belopp än
2 000 kr och gör inga medicinska bedömningar.
Adress: Allmänna reklamationsnämnden, Box 174,
101 23 Stockholm. Telefon: 08-508 860 00.
DOMSTOLSPRÖVNING
En tvist kan också prövas av allmän domstol. Första
instans är tingsrätt.
VÅRDFÖRSÄKRING SV:1
FÖRSÄKRINGSVILLKOR 1 JANUARI 2025
Bliwa livförsäkring, ömsesidigt Bliwas sjukvårdsförmedling
Box 13076 Telefon: 0771-108 108
103 02 Stockholm
kund@bliwa.se, bliwa.se Postadress för dokument
TELEFON: 08-696 22 80 Rörande skadeärenden:
Capio partner
att: bliwa livförsäkring
Sundbybergsvägen 1
171 73 solna
19