
Sjukvårdsförsäkring – Snabb vård när du behöver den

När du inte mår bra ger vår sjukvårdsförsäkring dig snabb tillgång till rådgivning och planerad vård inom ett rikstäckande privat vårdgivarnätverk utan långa väntetider.

Du som är försäkrad får snabb och kvalificerad sjukvård eller medicinsk rådgivning i rätt tid - när du behöver den!

Trygghet och stöd om du blir sjuk.
Snabb kontakt med vårdgivare i hela landet
Du får rådgivning, hjälp med tidsbokning och vårdplanering.

Är du medlem i SULF ELLER TJÄNSTETANDLÄKARNAS förbund?
Vissa av dem erbjuder dig en förmånlig sjukvårdsförsäkring. Logga in för att se villkor.

Jämför våra sjukvårdsförsäkringar
Vår sjukvårdsförsäkring finns i omfattningarna Bas, Mellan och Stor. Välj den sjukvårdsförsäkring som passar dig och dina behov.
Skydd	Stor	Mellan	Bas
Vårdrådgivning			
Vårdplanering			
Vårdgaranti			
Läkarvård			
Patientavgifter			
Sjukhusvård och operation			
Resor och logi			
Eftervård och rehabilitering			
Hjälpmedel			
Psykologstöd			
Fysioterapeut, sjukgymnast, naprapat eller kiropraktor			
Dietist			
Logoped			
Hjälp i hemmet efter operation			
Läkemedel			
Självriskeliminering vid vård utomlands			
Ny medicinsk bedömning			
Hälsoundersökning			
Antal behandlingar hos fysioterapeut, sjukgymnast, naprapat eller kiropraktor samt psykologstöd, är begränsade. I Bas och Mellan är det 10 behandlingstillfällen per skada. I Stor är det 15 behandlingstillfällen per skada.

Alla moment i paketet Bas avser kostnader efter remiss. Slutåldern för försäkringen är månaden ut då du fyller 65 år.
Alla moment i paketet Mellan avser kostnader efter självrisk 700 kr eller remiss. Slutåldern för försäkringen är månaden ut då du fyller 70 år.
Alla moment i paketet Stor avser kostnader efter självrisk 700 kr. Slutåldern för försäkringen är månaden ut då du fyller 75 år.

Detta är endast en kort beskrivning av försäkringen. För mer information om försäkringens omfattning och begränsningar se villkor.

Skatteregler
Dessa skatteregler gäller då arbetsgivaren är försäkringstagare och betalar premie för den anställde.

En sjukvårdsförsäkring som tillhandahålls och betalas av arbetsgivaren ska behandlas som en skattepliktig förmån för den anställde. En del av premien för försäkringen är en skattepliktig förmån för den anställde och arbetsgivaren skall betala arbetsgivaravgifter på det skattepliktiga beloppet.

Har den anställde medförsäkrade som arbetsgivaren betalar sjukvårdsförsäkringens premie för, är hela premien även för medförsäkrad skattepliktig förmån för den anställde. Arbetsgivaren skall då även betala arbetsgivaravgifter på det skattepliktiga beloppet.

Folksams uppskattar att 60 % av Sjukvårdsförsäkringens premie bör ligga till grund för förmånsbeskattning (tidigare 3 %). Detta är dock endast en uppskattning*.

(För närmare information se Skatteverkets ställningstagande.)

*Eftersom det saknas en tydlig skattemässig definition, kan Skatteverket vid en granskning komma fram till en annan fördelning än den Folksam gjort. I bolagets inkomstdeklaration och arbetsgivardeklaration bör du ange att värdet av den förmånsskattepliktiga delen av premien bygger på en uppskattning från försäkringsgivaren.

Vad kostar försäkringen?
Här kan du se priset per månad beroende på vad du väljer för omfattning på din sjukvårdsförsäkring. Du kan välja mellan paketen Bas, Mellan eller Stor.

Premie 2025

Ålderskategori
18-29 år
30-34 år
35-39 år
40-44 år
45-49 år
50-54 år
55-59 år
60-65 år
66-70 år
71-75 år

Produkt: Bas Remiss
18-29 år - 210 kr
30-34 år - 258 kr
35-39 år - 305 kr
40-44 år - 346 kr
45-49 år - 440 kr
50-54 år - 547 kr
55-59 år - 690 kr
60-65 år - 859 kr
 	 
Produkt: Mellan Remiss
18-29 år - 239 kr
30-34 år - 293 kr
35-39 år - 347 kr
40-44 år - 394 kr
45-49 år - 501 kr
50-54 år - 623 kr
55-59 år - 785 kr
60-65 år - 977 kr
66-70 år - 1 193 kr
 
Produkt: Mellan självrisk 700 kr
18-29 år - 362 kr
30-34 år - 444 kr
35-39 år - 525 kr
40-44 år - 597 kr
45-49 år - 759 kr
50-54 år - 944 kr
55-59 år - 1 190 kr
60-65 år - 1 480 kr
66-70 år - 1 808 kr
 
Produkt: Stor självrisk 700 kr
18-29 år - 491 kr
30-34 år - 547 kr
35-39 år - 702 kr
40-44 år - 790 kr
45-49 år - 975 kr
50-54 år - 1 181 kr
55-59 år - 1 425 kr
60-65 år - 1 729 kr
66-70 år - 1 934 kr
71-75 år - 3 156 kr

Ansök om sjukvårdsförsäkring
Är du intresserad av att köpa en sjukvårdsförsäkring kan du fylla i dina uppgifter nedan så kontaktar vi dig och hjälper dig att välja en Sjukvårdsförsäkring som passar dina behov.

För att kunna teckna sjukvårdsförsäkring finns det några förutsättningar som behöver vara uppfyllda för den försäkringen gäller för, dessa är bland annat:

- vara bosatt och folkbokförd i Sverige.
- vara inskriven i Försäkringskassan.
- fyllt 16 år men inte 65 (För omyndig krävs vårdnadshavarens underskrift)
- vara fullt arbetsför.

För mer information, se gällande villkor för Sjukvårsförsäkring.

Om du tränar eller tävlar inom en idrott på nationell eller internationell nivå eller om du går på ett idrottsgymnasium, gäller inte Sjukvårdsförsäkringen för skador som orsakats av din idrott. Vill du ha ett skydd som gäller när du utövar din idrott ska du teckna vår Vårdkostnadsförsäkring.

Dina uppgifter

Ditt namn
För- och efternamn

Ditt telefonnummer
Telefonnummer

Din e-post
e-postadress

Personnummer
ÅÅMMDDXXXX

Postadress
Din fullständiga adress

Kontakta mig helst genom
Telefon
E-post

Jag är intresserad av:
Sjukvårdförsäkring Bas
Sjukvårdförsäkring Mellan
Sjukvårdförsäkring Stor

Meddelande
Skicka
Information om Folksams hantering av personuppgifter

Kontakta oss
Vårdrådgivning och vårdplanering

Om du har vår försäkring och behöver medicinsk rådgivning eller vård kan du kontakta oss via chatt. Här hittar du chatten. För att få bästa hjälp behöver du legitimera dig med BankID. 

Använder du en Androidtelefon kan du för närvarande uppfatta vissa problem med chattfunktionen. Problemet är felanmält och vi arbetar för att hitta en åtgärd så snart som möjligt. Önskar du få kontakt med Vårdrådgivningen eller Vårdplaneringen kan du kontakta oss via telefon för att få hjälp.

Det går också bra att kontakta oss via telefon 0771-968 636

Skador
Om du har frågor gällande pågående ärenden och ersättning
08-700 42 66

Kundtjänst
Frågor om premie och försäkring
0771-950 950
Våra öppettider

Faktablad för försäkringsprodukten
Försäkringsgivare: Folksam ömsesidig sakförsäkring, organisationsnummer 502006-1619, Sverige
S4631 25-01
Produkt: Sjukvårdsförsäkring
Detta faktablad ger endast en kortfattad beskrivning av försäkringen. Det är försäkringsbeskedet tillsammans med de
fullständiga försäkringsvillkoren som utgör avtalet mellan oss.
Sjukvårdsförsäkring
Vad ingår i försäkringen?
Sjukvårdsförsäkringen finns i tre olika paket.
Sjukvårdsförsäkring Bas
Vårdrådgivning
Vårdplanering
Vårdgaranti
Läkarvård
Patientavgifter
Sjukhusvård och operation
Resor och logi
Eftervård och rehabilitering
Hjälpmedel
Psykolog och Psykoterapeut
Sjukvårdsförsäkring Mellan
Utöver ovanstående ingår också följande:
Fysioterapeut/sjukgymnastik/naprapat/kiropraktor
Dietist
Logoped
Hjälp i hemmet efter operation
Läkemedel
Sjukvårdsförsäkring Stor
Utöver ovanstående ingår också följande:
Självriskeliminering vid vård utomlands
Ny medicinsk bedömning
Hälsoundersökning
Om gruppförsäkring:
Mellan den försäkrade gruppen och Folksam har upprättats ett avtal
om försäkring, ett så kallat gruppavtal. I gruppavtalet anges bland
annat avtalets giltighetstid, vilka försäkringar/ersättningsmoment som
ingår, premie och hur premien ska betalas. Av gruppavtalet framgår
också hur du som gruppmedlem kan ansluta dig själv och din make/
registrerade partner/sambo.
Vad ingår inte i försäkringen?
Här är några exempel på vad som inte omfattas av din försäkring,
se det fullständiga villkoret för mer information.
Vård utomlands ingår inte.
Akut sjukvård ingår inte.
Särskilda sjukdomar och diagnoser som inte ingår:
• Sjukdom, eller olycksfallsskada som du haft symtom från eller
fått vård för innan försäkringen började gälla. Har du varit symtom- och behandlingsfri i minst två år för befintlig sjukdom eller
olycksfall gäller dock försäkringen för det förnyade vårdbehovet.
• Sådan sjukdom som omfattas av smittskyddslagen samt följder
därav.
• Sådan försämring av hälsotillståndet som enligt medicinsk erfarenhet beror på missbruk i olika former.
• Korrigering av syn- och brytningsfel i ögat.
• Kontroll och behandling av övervikt, fetma, undervikt.
• Utredning och behandling av snarkning och sömnapné
• Undersökning/behandling av tänder.
Viss vård och vissa behandlingar som inte ingår:
• Patientavgift hos privat vårdgivare som inte anvisats av oss.
• Läkarvård som inte finns att tillgå i privat regi.
• Avgift för uteblivet besök.
• Sjukdom eller olycksfallsskada till följd av att du nyttjat alkohol,
andra berusningsmedel/narkotiska preparat.
• Massage och förebyggande vård och behandling.
• Kosmetiska behandlingar eller följder av dessa.
• Organtransplantationer.
• Alternativa behandlingar utanför Socialstyrelsens tillsyn.
• Hjälpmedel för stadigvarande bruk.
Särskild riskfylld verksamhet (där skadan har ett direkt samband
med utövandet)
• vid idrott, där din utövning inbringar en inkomst på mer än 0,5
pbb/ år.
• vid elitidrott, det vill säga idrott på mästerskapsnivå.
• vid boxning/kampsport där slag, sparkar eller motsvarande ingår.
2
Finns det några begränsningar
av vad försäkringen täcker?
Det finns några situationer när försäkringen inte gäller alls eller med
begränsad omfattning, här är några exempel.
Vid vistelse utomlands, som inte berörs av inskränkningarna vid
krig gäller försäkringen enligt följande.
Försäkringen gäller för vård och behandling i Sverige.
Har vårdbehovet uppstått utanför Norden gäller försäkringen endast om försäkrad tillfälligt har vistats utanför Norden under högst
45 dagar räknat från utresedagen. Vistelse utanför Norden anses
inte avbruten genom tillfällig vistelse på högst 45 dagar för läkarbesök, sjukhusvård, affärer, semester eller dylikt inom Norden.
Krig utanför Sverige - om du reser till område utanför Sverige där
krig råder, lämnas inte ersättning om försäkringsfallet är orsakat av
kriget. Bryter krig ut under vistelsen i området gäller dock försäkringen utan särskilda begränsningar under de första tre månaderna.
Ersättning lämnas inte för försäkringsfall som inträffar vid
deltagande i krig. Även till exempel militärt bevakningsuppdrag
i FN:s eller annan liknande organisations regi räknas som deltagande i krig under den tid du vistas i det område som uppdraget avser.
Försäkringsfall orsakade av atomkärnreaktion eller av biologisk/
kemisk/nukleär substans
Force majeure: Om en utredning av ett försäkringsfall eller utbetalning av ett försäkringsbelopp blir försenat på grund av force
majeure, det vill säga en händelse som ligger utanför Folksams
kontroll, kan inte Folksam hållas ansvarigt för förseningen. Detta
givet att vi har gjort vad som skäligen kan begäras för att begränsa
de skador som kan uppkomma.Exempel på sådana händelser som
kan utgöra force majeure är ändrad lagstiftning, myndighetsåtgärd,
krig, krigsliknande händelser, terrorhandling, naturkatastrof, brand,
strejk, blockad, bojkott eller annan liknande omständighet. Beträffande
strejk, blockad och bojkott gäller ovanstående även om det är Folksam
som är föremål eller vidtar sådan konfliktåtgärd. Folksam svarar inte
heller för skada som orsakats av fel i telefonnät eller annan teknisk
utrustning som inte tillhör oss.
Var gäller försäkringen?
Försäkringen gäller i Sverige. Vad som gäller vid resa utanför
Sverige, se det fullständiga försäkringsvillkoret.
Vilka är mina skyldigheter?
Du måste lämna riktiga och fullständiga uppgifter till oss, annars
riskerar du att stå helt eller delvis utan försäkringsskydd eller att
vi är fria från ansvar vid skada enligt bestämmelserna i försäkringsavtalslagen och allmän svensk lag i övrigt. Inbetald premie återbetalas
inte i sådant fall.
När och hur ska jag betala?
Du betalar din försäkring till oss via Bankgiro. Du kan välja mellan
e- eller pappersfaktura samt autogiro. Väljer du faktura eller autogiro
kan du betala per helår, halvår eller kvartalsvis. Samtliga betalningsalternativ är kostnadsfria. Det betalningssätt och den period du har valt
framgår av ditt försäkringsbesked.
Försäkringspremien ska betalas inom 14 dagar från den dag då vi
sänt faktura eller premieavisering. Betalas inte premien i tid säger
vi upp försäkringen, som upphör att gälla 14 dagar efter uppsägningstidpunkten, om inte premien betalas inom denna tid.
När börjar och slutar
försäkringen gälla?
När försäkringen börjar och slutar att gälla framgår av försäkringsbeskedet. Avtalstiden är normalt ett år.
Hur kan jag säga upp försäkringen?
Du kan säga upp försäkringen när som helst under försäkringstiden.
Uppsägningen kan ske muntligt eller skriftligt.

Försäkringsvillkor
Gäller från och med den 1 januari 2025
Folksam ömsesidig sakförsäkring
Sjukvårdsförsäkring
S4503 25-01
2
Försäkringsvillkor
Sjukvårdsförsäkring
Innehåll
Försäkringsvillkor Sjukvårdsförsäkring ..............................................................................3
Försäkringsgivare .....................................................................................................................3
Skaderegistrering ......................................................................................................................3
Skatteregler ...............................................................................................................................3
Förklaringar av viktiga begrepp............................................................................................4
Allmänna bestämmelser .........................................................................................................6
Ångerrätt vid frivilligt tecknad försäkring ...............................................................................6
Begränsningar i försäkringens giltighet................................................................................9
Särskilda bestämmelser........................................................................................................ 11
Allmänt om försäkringen ..................................................................................................... 11
Sjukvårdsförsäkring Bas.........................................................................................................13
Sjukvårdsförsäkring Mellan....................................................................................................14
Begränsningar i försäkringens omfattning.........................................................................15
Efterskydd och Fortsättningsförsäkring.............................................................................17
Övrig information .................................................................................................................18
Kontakt med Folksam
Hemsida: folksam.se
3
Försäkringsvillkor
Sjukvårdsförsäkring
Försäkringsvillkor Sjukvårdsförsäkring
Dessa försäkringsvillkor gäller från och med den 1 januari 2025 till dess nya försäkringsvillkor
börjar gälla.
För försäkringarna gäller dessutom vad som anges i försäkringsbeskedet och vad som bestäms
i gruppavtalet, försäkringsavtalslagen och allmän svensk lag i övrigt.
Särskild bestämmelse i gruppavtalet har företräde framför bestämmelse i dessa villkor.
Försäkringsvillkoren gäller för både gruppmedlem och eventuellt medförsäkrad.
När vi i villkoren använder orden ”du”, ”dig”, ”din”, ”dina” menar vi - om inte annat anges
- varje försäkrad, som kan vara såväl gruppmedlem som medförsäkrad. I de fall olika regler
gäller för gruppmedlem och medförsäkrad anges detta särskilt. Med ”vi”, ”oss”, ”vår” avses
försäkringsgivaren, det vill säga Folksam.
Av gruppavtalet framgår vilka försäkringar som den avtalsslutande gruppen har tecknat i
Folksam. I försäkringsbeskedet kan du se vilka av dessa försärkingar som du omfattas av.
Försäkringsgivare
Försäkringsgivare till Sjukvårdsförsäkring är Folksam ömsesidig sakförsäkring,
organisationsnummer 502006-1619.
Adress 106 60 Stockholm och telefonnummer 0771-950 950. Bolaget benämns nedan Folksam.
Folksams verksamhet är försäkringar och sparande. Verksamheten står under tillsyn av
Finansinspektionen, och Folksams marknadsföring lyder under svensk lag. Försäkringsvillkoren
tillhandahålls på svenska och all kommunikation mellan dig och Folksam sker på svenska.
Vem kan teckna försäkringen?
Den som söker försäkring och vars hälsa försäkringen gäller för ska:
• vara bosatt och folkbokförd i Sverige
• vara inskriven i Försäkringskassan
• fyllt 16 år men inte 65 år. För omyndig krävs vårdnadshavares underskrift
• vara fullt arbetsför.
Skaderegistrering
Bolaget använder sig av ett för försäkringsbranschen gemensamt skadeanmälningsregister
(GSR). Detta register innehåller vissa uppgifter om skadan samt uppgift om vem som begärt
ersättning. Det innebär att bolaget får reda på om du tidigare anmält någon skada hos annat
försäkringsföretag, tjänstepensionsföretag eller myndighet som handlägger likartade ersättningsanspråk. Ändamålet med GSR är att till försäkringsföretag, tjänstepensionsföretag och
myndigheter som handlägger likartade ersättningsanspråk tillhandahålla ett underlag för att
identifiera oklara försäkringsfall och ersättningsanspråk. Därigenom kan företag och myndigheter motverka utbetalning av ersättningar som baseras på oriktiga uppgifter liksom felaktig
utbetalning från flera försäkringar för samma skada. Uppgifterna kan även användas i avidentifierad eller pseudonymiserad form för statistiska ändamål och analyser på aggregerad nivå.
Personuppgiftsansvarig för GSR är Skadeanmälningsregister (GSR) AB, Box 24171, 104 51
Stockholm. Se www.gsr.se för mer information om den behandling av uppgifter som förekommer i registret.
Skatteregler
Premien är inte avdragsgill i inkomstdeklarationen. Försäkringsbelopp som utbetalas är fria
från inkomstskatt.
Om arbetsgivaren betalar premien för anställd är en del av premien underlag för förmånsbeskattning. För mer information se folksam.se.
4
Försäkringsvillkor
Sjukvårdsförsäkring
Förklaringar av viktiga begrepp
Ansvarstid
Den längsta tid under vilken ersättning kan betalas för ett försäkringsfall. Ansvarstiden räknas
från skadedagen.
Arbetsoförmåga
Med arbetsoförmåga menas att du på grund av sjukdom eller olycksfallsskada förlorat arbetsförmågan eller fått den nedsatt. Folksams bedömning av din rätt till ersättning utgår från
bestämmelserna i socialförsäkringsbalken och Försäkringskassans beslut. Om du uppbär
sjuklön, enligt lagen om sjuklön, betraktas du också som arbetsoförmögen.
Fullt arbetsför
För att anses som fullt arbetsför ska du utan inskränkningar kunna fullgöra ditt vanliga arbete
på arbetsplatsen eller i hemmet.
Inte fullt arbetsför
Fullt arbetsför är inte
• den som har hel eller partiell sjuklön, sjukpenning, rehabiliteringspenning,
aktivitetsersättning, sjukersättning eller motsvarande
• den som har vilande sjukersättning eller motsvarande
• den för vilken vårdbidrag beviljats.
Försäkrad
Den person vars liv eller hälsa försäkringen gäller för.
Försäkringsberättigad grupp
En bestämd grupp av personer som enligt ett gruppavtal kan ha rätt att ansluta sig till gruppförsäkring, till exempel medlemmar i ett fackförbund.
Försäkringsbesked
Ger en översiktlig information om försäkringens omfattning.
Försäkringsfall
Med försäkringsfall avses sjukdom som debuterar eller olycksfallsskada som inträffar under
försäkringstiden. Med debut menas den tidpunkt, då du blev eller borde ha blivit medveten om
sjukdom. Vid olycksfallsskada anses du ha blivit medveten om skadan när olycksfallet inträffar. Skadedagen avgör vilket villkor som ska gälla när rätt till ersättning bestäms.
Om du har varit symtom- och behandlingsfri i mer än tolv sammanhängande månader efter att
du senast var föremål för behandling genom sjukvårdsförsäkringen, anses ett nytt försäkringsfall ha inträffat.
Försäkringstagare
Försäkringstagare är den person som ingått avtal om försäkringen. Vid obligatorisk försäkring
är den avtalsslutande gruppen försäkringstagare. Vid frivillig försäkring är gruppmedlemmen
försäkringstagare. Varje försäkrad, såväl gruppmedlem som medförsäkrad, betraktas dock som
försäkringstagare när det gäller till exempel rätt till försäkringsersättning och rätt att insätta
förmånstagare.
I Fortsättningsförsäkring är försäkringstagare och försäkrad alltid samma person.
Försäkringstid
Den tid då du omfattas av försäkringen.
Gruppavtal
Avtal som ingåtts mellan en grupp och Folksam om försäkring för gruppens medlemmar.
Ett gruppavtal gäller normalt för ett kalenderår i taget.
5
Försäkringsvillkor
Sjukvårdsförsäkring
Gruppföreträdare
Den som utsetts att företräda gruppen i kontakterna med Folksam.
Gruppmedlem
Person som tillhör den försäkringsberättigade gruppen som bestäms av gruppavtalet.
Kvalifikationsregler
Särskilda krav som ställs för att du ska kunna omfattas av försäkringen eller av ett moment
i försäkringen.
Medicinskt motiverad
Vård och behandling som bygger på vetenskap och beprövad erfarenhet, samt evidens då
detta finns att tillgå.
Medförsäkrad
Gruppmedlems make/maka/registrerade partner/sambo eller barn/barnbarn som är försäkrad
enligt gruppavtalet.
Patientavgift
Egenavgift som du betalar i offentlig vård.
Registrerade partner
Med registrerade partner avses två personer av samma kön som ingått registrerat partnerskap.
Lagen om registrerat partnerskap upphörde 2009-05-01, då äktenskapet blev könsneutralt. De
som är registrerade partner enligt den tidigare lagen fortsätter att vara det om inte partnerskapet
upphör eller omvandlas till äktenskap genom anmälan till Skatteverket eller vigsel.
Remiss
Om försäkringen tecknats med remiss framgår det av gruppavtalet och försäkringsbeskedet.
Remiss innebär att vård och behandling i specialistvård ska ha föregåtts av en grundlig medicinsk
utredning hos allmänläkare eller företagsläkare som är verksam i Sverige.
Sambor
Med sambor avses två ogifta personer som har gemensamt hushåll och som stadigvarande
bor tillsammans i ett parförhållande enligt sambolagen.
Självrisk
Del av skadekostnaden som du själv svarar för.
Skadedag
Skadedag är den första dagen som du kontaktar oss för rådgivning eller för att boka vårdbesök
genom telefon, digitalt eller personligt besök. Skadedagen avgör vilket villkor som ska gälla
när rätt till ersättning bestäms.
Symtom
Med symtom menas i Sjukvårdsförsäkringen att tecken på sjukdom finns oavsett om
symtomen upphört på grund av medicinering eller annan behandling.
6
Försäkringsvillkor
Sjukvårdsförsäkring
Allmänna bestämmelser
Gruppavtal
Mellan den försäkrade gruppen och Folksam har upprättats ett avtal om försäkring, ett så kalllat gruppavtal. I gruppavtalet anges bland annat avtalets giltighetstid, vilka försäkringar/ersättningsmoment som ingår, premie och hur premien ska betalas. Av gruppavtalet framgår också
hur du som gruppmedlem kan ansluta dig själv, din make/maka/registrerad partner/sambo och
dina barn/barnbarn till försäkring.
Ett gruppavtal gäller normalt för ett kalenderår i taget och kan sägas upp av såväl gruppen
som Folksam.
Vad som fortsättningsvis beskrivs i detta villkorshäfte gäller för dig som enskild försäkrad
inom ramen för vad som bestäms i gruppavtalet.
Försäkringsbesked och faktura/premieavisering
Av försäkringsbeskedet framgår vilka försäkringar som gäller för dig samt försäkringsskyddets
omfattning och försäkringsbeloppens storlek.
Faktura/premieavisering ger information om aktuell premie.
Som gruppmedlem ska du kontrollera att du och eventuell medförsäkrad har gällande försäkring
med rätt försäkringsomfattning och betalar rätt premie.
När nytecknad och ändrad försäkring börjar gälla
Folksams ansvar (försäkringsskyddet) inträder dagen efter den dag då ansökan om försäkring
gjordes eller ett erbjudande om försäkring från Folksam antogs, under förutsättning att
• fullständiga ansökningshandlingar har lämnats till Folksam
• försäkringen kan beviljas på normala villkor
• det inte av ansökningshandlingarna eller på annat sätt framgår att försäkringen ska
börja gälla vid en annan tidpunkt.
Om försäkring eller vissa moment i en försäkring endast kan beviljas med särskilda villkor
eller reducerat försäkringsbelopp, inträder Folksams ansvar först efter det att vi har erbjudit
dig försäkring på dessa villkor och du har antagit erbjudandet.
För höjning av försäkringsbelopp eller annan utökning av försäkringsskyddet i försäkring som
kräver full arbetsförhet, förutsätts att du är fullt arbetsför även vid den tidpunkt från vilken
ändringen ska gälla. Om så inte är fallet måste du vänta med ändringen till dess att du åter är
fullt arbetsför.
Om oriktiga uppgifter lämnas till Folksam
Oriktiga eller ofullständiga uppgifter kan medföra att försäkringen blir ogiltig eller att vi är
fria från ansvar enligt bestämmelserna i försäkringsavtalslagen och allmän svensk lag i övrigt.
Inbetald premie återbetalas inte i sådant fall.
Ångerrätt vid frivilligt tecknad försäkring
När du har tecknat försäkring har du möjlighet att ångra försäkringsavtalet inom 30 dagar från
det att du fått försäkringshandlingarna (försäkringsbeskedet) från oss.
Om du vill använda din ångerrätt kontaktar du Folksam, till exempel genom telefon, e-post,
eller genom att skriva till oss. Du kan också använda en ångerblankett som du hittar på konsumentverket.se. Om du ångrar dig måste du meddela oss detta inom dessa 30 dagar.
Vi har alltid rätt att kräva premie för den tid försäkringen varit gällande.
7
Försäkringsvillkor
Sjukvårdsförsäkring
Premien
Premien beräknas för ett kalenderår i taget och bestäms på grundval av försäkringens omfattning,
gruppens sammansättning och Folksams premietariff.
Om försäkringsbeloppen är knutna till prisbasbeloppet kan de, i kronor räknat, variera från år
till år. Detta medför att också premien kan komma att ändras.
Premiebetalning
Första premien ska betalas inom 14 dagar från den dag då vi sänt faktura eller premieavisering.
Betalas inte premien i tid säger vi upp försäkringen, som upphör att gälla 14 dagar efter
uppsägningstidpunkten, om inte premien betalas inom denna tid.
Förnyelsepremie betalas i förskott för varje betalningstermin. Betalas inte premien i tid säger vi
upp försäkringen som upphör att gälla 14 dagar efter uppsägningstidpunkten, om inte premien
betalas inom denna tid.
Uppsägningstidpunkten är den dag då vi sänt meddelande om uppsägning.
Har försäkringen upphört att gälla på grund av att förnyelsepremie inte betalats, kan den återupplivas genom att premie betalas inom tre månader från den dag då försäkringen upphörde.
Premie ska betalas för hela den premieperiod för vilken premien varit obetald. Försäkringen
blir då åter gällande från den första dagen i premieperioden.
Vid ansökan om återinträde senare än tre månader från den dag försäkringen har upphört,
krävs att ny ansökan med hälsodeklaration lämnas till oss. Försäkringen blir då gällande från
och med den dag vi beviljar den.
Har premien inte kunnat betalas inom 14-dagarsfristen på grund av att du som gruppmedlem
blivit svårt sjuk, frihetsberövad, inte fått ut pension eller lön från din huvudsakliga anställning
eller om liknande hinder inträffat, får uppsägningen verkan tidigast en vecka efter att hindret
fallit bort, dock senast tre månader efter 14-dagarsfristen.
När försäkringen slutar gälla
Gruppförsäkringen gäller längst till dess att du som gruppmedlem uppnår den i
försäkringsbeskedet eller gruppavtalet angivna slutåldern.
Under försäkringstiden kan du när som helst säga upp försäkringen. Vi har alltid rätt att
kräva premie för den tid försäkringen har varit gällande.
Försäkring för dig som gruppmedlem och eventuell medförsäkrad upphör dessförinnan
att gälla i följande fall:
• Gruppavtalet upphör.
• Du utträder ur den försäkringsberättigade gruppen.
• Du säger upp försäkringen för dig själv och/eller medförsäkrad.
• Du betalar inte premien i rätt tid, se Allmänna bestämmelser, Premiebetalning.
Försäkring för medförsäkrad upphör dessutom att gälla i följande fall:
• Gruppmedlemmen avlider.
• Äktenskapet/det registrerade partnerskapet eller samboförhållandet med
gruppmedlemmen upplöses.
Försäkring för medförsäkrat barn upphör när barnet uppnår den i försäkringsvillkoren angivna
slutåldern.
Meddela ändring
Som gruppmedlem ska du snarast meddela Folksam om
• du utträder ur den försäkringsberättigade gruppen
• äktenskapet/det registrerade partnerskapet eller samboförhållandet med medförsäkrad
upplöses eller om medförsäkrad avlider.
Återbetalning av premier
Folksam återbetalar premier som har betalats för tid efter det att försäkringen skulle ha
upphört, dock inte för längre tid än för de senaste sex månaderna.
8
Försäkringsvillkor
Sjukvårdsförsäkring
Åtgärder för utbetalning av ersättning
Vid begäran om ersättning från Sjukvårdsförsäkring gäller följande:
• Anmälan om sjukdom eller olycksfallsskada som medför att den försäkrade är i behov av
vård eller behandling, ska alltid göras till oss så snart det är möjligt.
• Vid inträffat försäkringsfall samt all fortsatt vård ska vår sjukvårdsplanering kontaktas.
• Skadeanmälan ska därefter göras så snart detta är möjligt.
• Innan behandling sker eller innan resa för behandling på sjukhus påbörjas ska vår
sjukvårdsplanering kontaktas för godkännande.
• Kostnader ska kunna styrkas med originalkvitton.
• Kostnaden för av oss begärda intyg och undersökningar ersätts av oss.
• Den behandlande vårdgivaren får lämna handlingar och upplysningar, som vi anser är av
betydelse för bedömningen av ersättningsfrågan, till oss.
• Övriga handlingar och upplysningar, som vi anser är av betydelse för bedömningen för
ersättningsfrågan, ska lämnas till oss på vår begäran.
Penningtvätt
Försäkringsersättning betalas inte om det skäligen kan antas att en utbetalning skulle medföra
risk för brott mot penningtvättslagstiftningen.
Dröjsmålsränta
Utbetalning ska ske senast en månad efter det att den som gör anspråk på ersättning fullgjort
vad som krävs enligt Allmänna bestämmelser, Åtgärder för utbetalning av ersättning. Om det
finns anledning att utreda om någon uppgift som lagts till grund för försäkringsavtalet varit
oriktig eller ofullständig, behöver utbetalningen dock inte ske förrän en månad förflutit efter
det att sådan utredning avslutats. Utredningen ska bedrivas skyndsamt.
Sker utbetalning senare än vad som sagts ovan betalar Folksam dröjsmålsränta enligt räntelagen.
Preskription
Rätten till försäkringsersättning eller annat försäkringsskydd upphör om den som gör anspråk
på ersättning inte väcker talan mot oss inom tio år från tidpunkten när det förhållande som
enligt försäkringsavtalet berättigar till sådant skydd inträdde.
Med förhållande avses de förutsättningar i försäkringsavtalet/gruppavtalet, försäkringsbeskedet
och försäkringsvillkoren som måste vara uppfyllda för att rätt till ersättning ska föreligga.
Preskriptionstiden börjar löpa när rätt till ersättning från försäkringen föreligger.
Den som framställt sitt anspråk till oss inom den tid som anges här, har dock alltid minst sex
månader på sig att väcka talan mot oss från den dag vi har förklarat att vi tagit slutlig ställning till anspråket.
Överlåtelse
Försäkringarna får inte överlåtas.
9
Försäkringsvillkor
Sjukvårdsförsäkring
Begränsningar i försäkringens giltighet
Grov vårdslöshet
Försäkringsersättningen kan sättas ned helt eller delvis om din skada föranletts av eller dess
följder förvärrats av att du varit grovt vårdslös, till exempel genom påverkan av alkohol, annat
berusningsmedel, narkotiska preparat eller dopningspreparat eller genom påverkan av läkemedel, som inte har använts i medicinskt syfte enligt läkares ordination.
Försäkringsersättningen kan även sättas ned helt eller delvis om det måste antas att du företagit en handling eller underlåtit att handla med vetskap om att handlingen eller underlåtenheten
att handla innebar en betydande risk för att skadan skulle inträffa.
Nedsättning av försäkringsersättningen enligt första och andra stycket görs inte om du var under 20 år eller allvarligt psykiskt störd.
Har skadan föranletts av eller förvärrats av att du medverkat i eller utfört en brottslig handling,
som enligt svensk lag kan leda till fängelse, kan försäkringsersättningen sättas ned helt eller
delvis om du inte var under 15 år eller allvarligt psykiskt störd.
Våldsamma aktiviteter
Försäkringen gäller inte för olycksfall som orsakas av att du utför eller medverkar i terrorverksamhet, upplopp, gänguppgörelser, huliganism eller liknande våldsam aktivitet.
Vistelse utomlands
Vid vistelse utomlands, som inte berörs av inskränkningarna vid krig, gäller försäkringen enligt följande:
Försäkringen gäller för vård och behandling i Sverige.
Har vårdbehovet uppstått utanför Norden gäller försäkringen endast om försäkrad tillfälligt
har vistats utanför Norden under högst 45 dagar räknat från utresedagen.
Vistelse utanför Norden anses inte avbruten genom tillfällig vistelse på högst 45 dagar för
läkarbesök, sjukhusvård, affärer, semester eller dylikt inom Norden.
Krig
Nedanstående begränsningar gäller vid krig i Sverige respektive utanför Sverige. Med krig
avses krigstillstånd, krigsförhållanden, krigsliknande oroligheter, inbördeskrig, revolution
eller uppror.
Krig i Sverige
Befinner sig Sverige i krig eller i ett förhållande som av regeringen jämställs med krig gäller
Folksams ansvar och rätt att ta ut krigspremie enligt vad som anges i lagen om försäkringsverksamhet under krig eller krigsfara m.m.
Medan krig råder eller inom ett år efter det att kriget upphört, lämnas inte ersättning för försäkringsfall som har samband med kriget. Begränsningarna avser inte dödsfall och invaliditet.
Krig utanför Sverige
Om du trots Utrikesdepartementets avrådan reser till område utanför Sverige där krig råder,
lämnas inte ersättning om försäkringsfallet är orsakat av kriget. Bryter krig ut under vistelsen i
området gäller dock försäkringarna utan särskilda begränsningar under de första tre månaderna.
Ersättning lämnas inte för försäkringsfall som inträffar vid deltagande i krig. Även till exempel
militärt bevakningsuppdrag i FN:s eller annan liknande organisations regi räknas som deltagande
i krig under den tid du vistas i det område som uppdraget avser.
Skador orsakade av atomkärnreaktion eller av
biologisk/kemisk/nukleär substans
Ersättning lämnas inte för försäkringsfall vars uppkomst eller omfattning har direkt eller
indirekt samband med atomkärnreaktion.
Ersättning lämnas inte heller för försäkringsfall som uppstått genom biologisk, kemisk eller
nukleär substans som spridits ut i samband med terrorhandling.
10
Försäkringsvillkor
Sjukvårdsförsäkring
Med terrorhandling avses en skadebringande handling som är straffbelagd där den begås eller
där försäkringsfallet inträffar och som framstår att vara utförd i syfte att:
• allvarligt skrämma en befolkning
• otillbörligt tvinga offentliga organ eller internationell organisation att genomföra
eller avstå från att genomföra viss åtgärd
eller
• allvarligt destabilisera eller förstöra de grundläggande politiska, konstitutionella,
ekonomiska eller sociala strukturerna i ett land eller i en internationell organisation.
Force majeure
Om en utredning av ett försäkringsfall eller utbetalning av ett försäkringsbelopp blir försenat
på grund av force majeure, det vill säga en händelse som ligger utanför Folksams kontroll, kan
inte Folksam hållas ansvarigt för förseningen. Detta givet att vi har gjort vad som skäligen kan
begäras för att begränsa de skador som kan uppkomma.
Exempel på sådana händelser som kan utgöra force majeure är ändrad lagstiftning, myndighetsåtgärd, krig, krigsliknande händelser, terrorhandling, naturkatastrof, brand, strejk, blockad, bojkott,
eller annan liknande omständighet. Beträffande strejk, blockad och bojkott gäller ovanstående även
om det är Folksam som är föremål eller vidtar sådan konfliktåtgärd.
Folksam svarar inte heller för skada som orsakats av fel i telefonnät eller annan teknisk
utrustning som inte tillhör oss.
11
Försäkringsvillkor
Sjukvårdsförsäkring
Särskilda bestämmelser
Försäkringen gäller för dig som i försäkringsbrevet anges som försäkrad och som är bosatt i
Sverige. Med bosatt i Sverige menar vi att du har din egentliga hemvist och är folkbokförd i
Sverige.
Försäkringen kan lämna ersättning för medicinskt motiverad vård och behandling som har
anvisats av oss och utförs av vårdgivare som är legitimerade av Socialstyrelsen.
Av försäkringsbeskedet framgår försäkringsskyddets omfattning.
Under Allmänna bestämmelser, Åtgärder för utbetalning anges vilka åtgärder och handlingar som
krävs för att vi ska kunna pröva rätten till ersättning.
Skadedagen avgör vilket villkor som ska gälla när rätt till ersättning bestäms.
Kvalifikationsregel
Om inte annat framgår av ansökningshandlingarna, krävs att du är fullt arbetsför vid den
tidpunkt då försäkringen börjar gälla för dig. Om du inte är fullt arbetsför och därav inte uppfyller kvalifikationsregeln kan du ansöka om försäkringen på nytt om full arbetsförhet åter
föreligger inom 90 dagar från inträdet/anställningsdagen. Har det gått mer än 90 dagar efter
inträdet eller dagen för anställning när du ansöker om försäkringen måste du lämna en hälsodeklaration. Detta gäller också vid utökning av försäkringsskyddet.
Se definitionen av fullt arbetsför under Förklaringar av viktiga begrepp.
Annat kan ha avtalats och framgår då vid ansökan.
Allmänt om försäkringen
Försäkringen gäller för nödvändiga och skäliga kostnader för vård till följd av sjukdom eller
olycksfallsskada som inträffar under försäkringstiden. All vård och behandling ska utföras i
Sverige och godkännas av oss i förväg.
För sjukdom eller olycksfallsskada som har debuterat innan försäkringens tecknande krävs att
du är symtom- och behandlingsfri i minst två år för att försäkringen ska gälla för det förnyade
vårdbehovet. Användande av medicin, protes eller liknande hjälpmedel anses inte som symtomoch behandlingsfri period. Om försäkringen har beviljats efter godkänd hälsodeklaration gäller
försäkringen utan krav på symtom- och behandlingsfri period.
Sjukdom eller besvär med medicinskt samband räknas som ett och samma försäkringsfall.
Om du har varit symtom- och behandlingsfri i mer än tolv sammanhängande månader efter det att
du senast var föremål för behandling inom din sjukvårdsförsäkring anses ett nytt försäkringsfall ha
inträffat.
Se definitionen av symtom under Förklaringar av viktiga begrepp.
Grupper som byter försäkringsgivare kan omfattas av övergångsregler. Dessa har meddelats
vid övergången. Vid övertag gäller vidare Folksams villkor.
Vårdrådgivning och vårdplanering
Behöver du medicinsk rådgivning får du hjälp med det av våra legitimerade sjuksköterskor
via chatt eller telefon. Du får även tillgång till vår vårdförmedling som innebär att du får hjälp
med att planera och boka vård inom vårt vårdgivarnätverk av privata vårdgivare.
Vårdförmedlingen har inte möjlighet att hjälpa till med bokning av vård inom den offentliga
vården.
Vårdgaranti
Försäkringen lämnar en vårdgaranti. Det innebär att du vid ett ersättningsbart försäkringsfall
garanteras kontakt med en specialistkompetens inom sju vardagar eller tid för operation inom
20 vardagar. Om vi inte uppfyller vårdgarantin lämnar vi ersättning med 500 kronor per vardag
12
Försäkringsvillkor
Sjukvårdsförsäkring
i upp till 30 vardagar per försäkringsfall. Vårdgarantin gäller endast vid det första besöket hos
vårdgivare och endast hos vårdgivare som vi anvisar.
Ersättning betalas ut:
• från och med 8:e vardagen fram till datum för första kontakt med specialistkompetens
• från och med 21:a vardagen fram till datum för inskrivning för operation.
En förutsättning för att vi ska lämna vårdgaranti är att vi har tagit emot fullständigt medicinskt
underlag och att du har fullgjort dina skyldigheter.
Om vården eller behandlingen måste senareläggas av medicinska skäl eller om du inte accepterar
erbjuden tid för vård eller behandling gäller inte vårdgarantin.
Sjukvårdsförsäkring Bas, Mellan och Stor
Bas Mellan Stor
Vårdrådgivning X X X
Vårdplanering X X X
Vårdgaranti X X X
Läkarvård X X X
Sjukhusvård och operation X X X
Psykolog och psykoterapeut X X X
Resor och logi X X X
Eftervård och rehabilitering X X X
Hjälpmedel X X X
Patientavgifter X X X
Fysioterapeut, naprapat och kiropraktor X X
Dietist X X
Logoped X X
Läkemedelskostnader X X
Hjälp i hemmet efter operation X X
Ny medicinsk bedömning X
Självriskeliminering vid akut vård utomlands X
 Hälsoundersökning X
Självrisk
Om försäkringen tecknats med självrisk framgår det av gruppavtalet och försäkringsbeskedet.
Remiss
Om försäkringen tecknats med remiss framgår det av gruppavtalet och försäkringsbeskedet.
Remiss innebär att vård och behandling i specialistvård ska ha föregåtts av en grundlig medicinsk
utredning hos allmänläkare eller företagsläkare som är verksam i Sverige.
13
Försäkringsvillkor
Sjukvårdsförsäkring
Sjukvårdsförsäkring Bas
Läkarvård
Ersättning lämnas för kostnader i samband med undersökning, diagnostisering och behandling
som utförs av läkare anvisad av oss.
Sjukhusvård och operation
Försäkringen ersätter kostnader i samband med:
• sjukhusvård
• operationsförberedande undersökningar
• operationer
Undersökning, operation, vård och behandling sker på privatsjukhus eller på annat sjukhus
som ur behandlingssynpunkt är lämpligare. Rätten till operation och sjukhusvård inträder
när medicinsk utredning är avslutad och behandlande läkare har utfärdat remiss om operation
eller sjukhusvård.
Psykolog och psykoterapeut
Försäkringen ersätter kostnad för upp till tio behandlingar per försäkringsfall hos psykolog
efter remiss från behandlande läkare. Remissen ska inte vara äldre än sex månader. Annat kan
ha avtalats och framgår då av gruppavtalet och försäkringsbeskedet.
Resor och logi
Försäkringen lämnar ersättning för dina nödvändiga och skäliga rese- och logikostnader i Sverige
som uppstår i samband med ersättningsbar vård och behandling som planerats och förmedlats av
Folksams sjukvårdsförmedling. Ersättning lämnas för det billigaste färdmedlet som hälsotillståndet
medger. Taxiresa ersätts endast om det medicinska tillståndet inte tillåter annat färdmedel. Den
medicinska nödvändigheten ska kunna styrkas med intyg från vårdgivaren. Försäkringen ersätter
inte för resa och logi i samband med offentlig vård. Ersättning lämnas endast under förutsättning
att resan sker mellan den fasta bostaden och vårdinrättningen och att avståndet är minst 100 km
enkel resa. Försäkringen lämnar då ersättning för hela resan. Resa från fritidshus eller liknande
ersätts endast i den mån avståndet inte överstiger avståndet från folkbokföringsadressen. Logikostnaden ska vara skälig, dock maximalt 2 000 kr per natt. Försäkringen kan, om du ska genomgå en
större operation, lämna ersättning för en nära anhörigs rese- och logikostnader. Alla kostnader ska
godkännas av Folksam i förväg.
Eftervård och rehabilitering
Försäkringen ersätter nödvändiga och skäliga kostnader för eftervård och medicinsk rehabilitering som remitterats av läkare i samband med ersättningsbar sjukhusvård eller operation.
Ersättning lämnas upp till sex månader per försäkringsfall.
Om eftervården eller rehabiliteringen avser behandling med övernattning lämnar försäkringen
ersättning upp till 21 dagar för varje försäkringsfall.
Om eftervården eller rehabiliteringen avser sjukgymnastik lämnar försäkringen ersättning
upp till tio behandlingar per försäkringsfall.
Eftervården och rehabiliteringen ska ha föregåtts av medicinsk utredning från din behandlande
läkare. Den ska om möjligt förläggas till hemorten eller så nära denna som möjligt.
Ersättning lämnas endast för kostnader som godkänts i förväg av oss.
Hjälpmedel
Försäkringen ersätter skäliga kostnader för nödvändiga hjälpmedel för sjukdomens eller
olycksfallsskadans läkning. Ersättning lämnas för en (1) utprovning och ett (1) hjälpmedel av
samma slag per försäkringsfall. Hjälpmedlet ska vara föreskrivet av behandlande läkare och
ersätts med upp till 0,5 prisbasbelopp per försäkringsfall.
Patientavgifter
Försäkringen lämnar ersättning för patientavgifter inom offentlig vård upp till gränsen för
högkostnadsskyddet i samband med ersättningsbar vård och behandling. Om försäkringen
tecknats med remiss ersätts patientavgifter uppkomna efter erhållen remiss till specialistvård.
14
Försäkringsvillkor
Sjukvårdsförsäkring
Sjukvårdsförsäkring Mellan
Utöver vad som ingår i Sjukvårdsförsäkring Bas, ingår också följande moment.
Fysioterapeut, naprapat och kiropraktor
Försäkringen ersätter kostnad för upp till tio behandlingar per försäkringsfall hos fysioterapeut,
kiropraktor eller naprapat, om den behandlingsform som används är medicinskt motiverad samt
remitterad av behandlande läkare. Remissen ska inte vara äldre än sex månader. Annat kan ha
avtalats och framgår då av gruppavtalet och försäkringsbeskedet.
Dietist
Försäkringen ersätter kostnad för upp till fem behandlingar per försäkringsfall hos auktoriserad
dietist efter remiss från behandlande läkare.
Logoped
Försäkringen ersätter kostnad för upp till fem behandlingar per försäkringsfall hos logoped
efter remiss från behandlande läkare.
Läkemedel
Försäkringen lämnar ersättning för egenavgiften upp till gränsen för högkostnadsskyddet för
receptbelagda läkemedel som läkare föreskrivit i samband med ersättningsbart försäkringsfall.
Hjälp i hemmet efter operation
Försäkringen ersätter nödvändiga och skäliga kostnader för hjälp i hemmet efter din hemkomst
från operation som ersätts inom ramen för försäkringen, om det medicinska tillståndet motiverar
sådan hjälp. Med hjälp i hemmet avses hjälp med till exempel handling eller städning. Försäkringen
lämnar ersättning upp till 20 timmar per försäkringsfall under en sammanhängande period på
14 dagar räknat från dagen efter din hemkomst. I de angivna timmarna ingår även eventuella
resekostnader. Folksam avgör vad som i varje enskilt fall är att betrakta som skäliga kostnader.
Hjälp i hemmet ska utföras av ett företag som innehar F-skattsedel.
Sjukvårdsförsäkring Stor
Utöver vad som ingår i Sjukvårdsförsäkring Bas och Mellan, ingår också följande moment.
Ny medicinsk bedömning
Försäkringen kan i speciella fall ge dig rätt till en ny medicinsk bedömning utförd av oberoende
specialistläkare som vi har anvisat. Med ny medicinsk bedömning menas att du, om du står inför
svåra medicinska ställningstaganden vid allvarlig diagnos eller behandling, kan ha rätt till
ytterligare en bedömning utförd av en annan specialistläkare i vårt vårdgivarnätverk. Du har
rätt till ny medicinsk bedömning en gång per försäkringsfall.
Självriskeliminering vid akut vård utomlands
Vid försäkringsfall som inträffar under din tillfälliga vistelse utomlands ersätter försäkringen
självrisk avseende ersättning för kostnader för vård från annan försäkring (till exempel hemeller reseförsäkring) upp till 5 000 kronor.
Hälsoundersökning
Försäkringen omfattar en hälsoundersökning vartannat år. Den första hälsoundersökningen kan
nyttjas under det andra försäkringsåret. Om du inte genomgår hälsoundersökningen lämnas ingen
kompensation eller återbetalning av inbetald premie. Undersökningen gäller utan eventuell
självrisk eller remisskrav.
15
Försäkringsvillkor
Sjukvårdsförsäkring
Begränsningar i försäkringens omfattning
Ansvarstid
Ansvarstiden är obegränsad så länge försäkringen är i kraft och premien är betald. Om försäkringen
upphör eller lämnas obetald upphör också ansvarstiden.
När du uppnått försäkringens slutålder är ansvarstiden högst tolv månader för ett försäkringsfall
som inträffat under försäkringstiden. Ansvarstiden räknas från skadedagen.
Dina kostnader ska anmälas till oss inom 3 år, för att du inte ska riskera att gå miste om ersättning.
Vad Sjukvårdsförsäkringen inte gäller för
Särskilda sjukdomar och diagnoser
Försäkringen gäller inte för nedanstående punkter samt följder därav:
• Sjukdom, eller olycksfallsskada som du haft symtom från eller fått vård eller medicinering
för innan försäkringen började gälla. Har du varit symtom- och behandlingsfri i minst två år
för befintlig sjukdom eller olycksfall gäller dock försäkringen för det förnyade vårdbehovet.
• Sjukdomar/åkommor som undantagits vid ansökan om försäkringen, samt följder av dessa
• Utredning och behandling av neuropsykiatrisk störning (t.ex. ADHD, autism).
• Smärttillstånd i rygg, leder och muskler som saknar objektivt fastställda fynd. Läkarvård
eller undersökning som erfordras för att konstatera att undantaget är tillämpligt ersätts, om
undersökningen/kostnaden på förhand godkänts av oss.
• Behandling, kontroll, utredning eller komplikationer i samband med graviditet, förlossning,
abort, fertilitet eller sexuell dysfunktion.
• Sådan sjukdom som omfattas av smittskyddslagen samt följder därav.
• Vårdgarantin gäller inte om det föreligger pandemi, epidemi, eller vid strejk hos vårdpersonal,
samt vid eventuella följder av dessa händelser som påverkar tillgängligheten till vård.
• Sådan försämring av hälsotillståndet som enligt medicinsk erfarenhet beror på missbruk i
olika former, till exempel missbruk av alkohol, narkotiska medel, läkemedel, spelmissbruk
eller liknande.
• Ätstörningar och följder därav.
• Korrigering av syn- och brytningsfel i ögat.
• Kontroll och behandling av övervikt, fetma, undervikt.
• Vård eller behandling av eller till följd av demenssjukdom.
• Behandling av psykotiskt tillstånd.
• Utredning och behandling av snarkning och sömnapné (andningsuppehåll under sömnen).
• Undersökning och behandling av åderbråck i benen som bedöms som nivå 1, 2 eller 3 enligt
CEAP skalan.
• Undersökning, tandbehandling, tandsjukdomar eller tandskada, som inte är en följd av ett
ersättningsbart försäkringsfall
• Käkkirurgi- och bettfysiologi inklusive bokning oavsett orsak.
• Medfödda sjukdomar, förlossningsskador, handikapp eller följder därav.
• Vaccinationer eller följder därav
Viss vård och vissa behandlingar:
• Behandling hos privat vårdgivare som inte anvisats av oss
• Behandling hos privat vårdgivare som inte ingår i vårdgivarnätverket.
• Läkarvård som inte finns att tillgå i privat regi. Om du i kontakt med vårdplaneringen blir
hänvisad till den offentliga vården så står vi för eventuell självrisk enligt gruppavtalet.
• Läkarvård eller behandling då du uteblivit från bokad behandlingstid debiteras dig. Avbokning ska ske till vår vårdrådgivning senast 24 timmar före inbokad behandlingstid. Om den
försäkrade inte betalar självrisk eller kostnad för uteblivet besök kan Folksam komma att neka
fortsatt vård genom försäkringen till dess kostnaden är betald.
• Läkarintyg som inte begärts av oss.
• Sjukdom eller olycksfallsskada till följd av att du nyttjat alkohol, andra berusningsmedel,
sömnmedel eller narkotiska preparat.
• Massage.
• Hälsoundersökning (kan ingå vartannat år om momentet tecknats. Detta framgår då av
försäkringsbeskedet).
• Förebyggande vård och behandling.
• Akut sjukvård.
• Koronarangiografi (kranskärlsröntgen/PCI) och följdbehandlingar därav.
16
Försäkringsvillkor
Sjukvårdsförsäkring
• Kosmetiska behandlingar och operationer eller följder av dessa. Följd av ersättningsbar
sjukdom eller olycksfallsskada kan i vissa fall ersättas om det är medicinskt motiverat.
• Organtransplantationer.
• Alternativa behandlingsformer som inte vilar på vetenskaplig grund och beprövad erfarenhet och inte står under Socialstyrelsens tillsyn.
• Hjälpmedel för stadigvarande bruk.
• Kroniska sjukdomar eller skador som enligt medicinsk bedömning inte förväntas kunna
botas eller där behandling inte förväntas förbättra tillståndet väsentligt och varaktigt. Undersökning och behandling ingår dock fram till dess att en sjukdom eller skada bedöms vara
av kronisk karaktär
• Vård som inte har till syfte att förbättra den försäkrades medicinska tillstånd.
• Folksam ansvarar inte gentemot den försäkrade för den vård eller de medicinska råd som
förmedlas genom försäkringen. Det innebär att eventuella anspråk med anledning av vård,
medicinsk rådgivning, fastställande av diagnoser eller andra åtgärder som vidtagits av en vårdgivare eller samarbetspartner ska framställas mot aktuell vårdgivare eller samarbetspartner.
Särskild riskfylld verksamhet (där skadan har ett direkt samband med utövandet):
Försäkringen gäller inte för sjukdom eller olycksfallsskada som uppkommit:
• vid sport/idrottsutövnining/träning där din utövning inbringar en inkomst eller sponsring
med mer än 0,5 prisbasbelopp per år.
• vid elitidrott, det vill säga idrott på mästerskapsnivå (näst högsta division eller högre eller
riksidrottsgymnasium) eller träning för detta.
• när du deltagit i expeditions- eller äventyrsverksamhet i enskild regi eller i grupp eller i
jämförbar utövning.
• när du deltagit i klättring på berg, is, klippa, glaciär eller jämförbar utövning.
• när du deltagit i dykning på större djup än 30 meter, ensamdykning, is-, vrak- eller
grottdykning.
• skador som uppkommit vid utövande av motorsport.
• vid utövande av boxning eller annan kampsport där slag, sparkar eller motsvarande ingår
• som en direkt eller indirekt orsak av att du använt prestationshöjande medel inklusive, men
ej begränsat till, anabola steroider, stimulansmedel och kortikosteroider utan hänsyn till om
dessa är föreskrivna av behörig läkare eller ej. Medicin föreskriven av läkare för specifik
sjukdom omfattas ej av undantaget.
17
Försäkringsvillkor
Sjukvårdsförsäkring
Efterskydd och Fortsättningsförsäkring
Gruppmedlem/medförsäkrad har rätt till efterskydd eller fortsättningsförsäkring enligt följande:
Efterskydd
Gruppmedlem/medförsäkrad som har omfattats av försäkring i minst sex månader har ett
förlängt försäkringsskydd (efterskydd) i tre månader om gruppmedlemmen lämnar den
försäkringsberättigade gruppen.
För medförsäkrad gäller efterskydd dessutom då
• äktenskapet/partnerskapet/samboförhållandet upplöses
• gruppmedlemmen avlider.
Rätten till efterskydd gäller inte om
• du under efterskyddstiden fått eller uppenbarligen kan få försäkringsskydd av samma slag
som tidigare
• slutåldern i försäkringen uppnåtts
• gruppmedlemmen själv valt att säga upp försäkringen för sig och/eller medförsäkrad
• försäkringen sagts upp på grund av att gruppmedlemmen inte betalat premie i rätt tid.
Om försäkringsfall inträffar under efterskyddstiden kan ersättning utbetalas från försäkringen.
Se definitionen av försäkringsfall under Förklaringar av viktiga begrepp.
Fortsättningsförsäkring
Gruppmedlem/medförsäkrad som har omfattats av försäkring i minst sex månader har rätt att
teckna fortsättningsförsäkring om gruppavtalet sägs upp av Folksam eller av gruppen, eller
om gruppmedlemmen lämnar den försäkringsberättigade gruppen.
Medförsäkrad make/registrerad partner/sambo har dessutom rätt att teckna
fortsättningsförsäkring
• om gruppmedlemmen avlider
• om försäkringen sägs upp på grund av att gruppmedlemmen inte betalat premie i rätt tid
• om äktenskapet eller samboförhållandet med gruppmedlemmen upplöses eller
• om gruppmedlemmen uppnår försäkringens slutålder före den medförsäkrade
Rätten att teckna fortsättningsförsäkring gäller inte:
• om gruppmedlemmen själv valt att säga upp försäkringen för sig och /eller medförsäkrad,
men kvarstår i den försäkringsberättigade gruppen
• vid förändring av innehållet i gruppförsäkringen
• om den försäkrade uppnått slutåldern i gruppförsäkringen
• om nytt gruppavtal träffas om samma typ av försäkring för väsentligen samma grupp i
Folksam eller i annat försäkringsföretag
Ansökan om fortsättningsförsäkring ska göras inom tre månader från det att den tidigare
försäkringen upphörde att gälla.
En förutsättning för att fortsättningsförsäkring ska beviljas är att premie betalas för hela tiden
efter den senaste betalda premieperioden.
Fortsättningsförsäkring tecknas utan hälsoprövning.
Fortsättningsförsäkringens omfattning och villkor kan skilja sig från vad som gäller för den
ursprungliga försäkringen.
Försäkringen gäller för ett år i taget.
Premie för fortsättningsförsäkring beräknas enligt särskild tariff.
18
Försäkringsvillkor
Sjukvårdsförsäkring
Försäkringshandlingar
I samband med att fortsättningsförsäkring tecknas får du försäkringshandlingar från Folksam.
Försäkringsbesked ger information om försäkringens omfattning. Faktura/premieavisering
ger information om aktuell premie. Du ska kontrollera att du har gällande försäkring med rätt
försäkringsomfattning och betalar rätt premie.
Försäkringsvillkoren
Försäkringsvillkoren gäller i förekommande fall också för fortsättningsförsäkring. Under
avsnitt Allmänt gäller dock nedanstående bestämmelser istället för vad som där anges under
Allmänna bestämmelser, När nytecknad och ändrad försäkring börjar gälla och När försäkringen slutar gälla.
När försäkringen börjar gälla
För att fortsättningsförsäkringen ska börja gälla, ska reglerna om rätten att teckna fortsättningsförsäkring vara uppfyllda. Anmälan om fortsättningsförsäkring ska skickas till oss.
Försäkringens omfattning
Den omfattning fortsättningsförsäkringen har vid tidpunkten för tecknandet kan inte utökas
under försäkringstiden.
När försäkringen slutar gälla
Fortsättningsförsäkring kan gälla längst till och med det kalenderår då du fyller 65 år eller
uppnår den slutålder som gällde för den ursprungliga försäkringen.
Fortsättningsförsäkringen upphör dessförinnan att gälla i följande fall:
• Du säger upp försäkringen.
• Du betalar inte premien i rätt tid.
Övrig information
Behandling av personuppgifter
Folksam värnar om din personliga integritet och vill att du ska känna dig trygg i hur vi hanterar
dina uppgifter. När du ingår ett försäkringsavtal med Folksam behandlar vi dina personuppgifter
huvudsakligen för att fullgöra våra åtaganden enligt försäkringsavtalet och för att följa de lagar och
regler som gäller för vår verksamhet. Vi behandlar även dina uppgifter när vi har ett berättigat intresse att behandla dina personuppgifter till exempel för att tillhandahålla relevant information och
marknadsföring till dig och för att utveckla våra produkter och tjänster.
Hur vi behandlar dina personuppgifter beror på vilka produkter du har hos oss.
På folksam.se/personuppgifter hittar du mer information om hur vi behandlar dina personuppgifter.
Där kan du bland annat läsa om vilka personuppgifter vi behandlar, för vilka ändamål vi behandlar
personuppgifter, vilka parter vi delar personuppgifter med och hur du utövar dina rättigheter. Du
kan även kontakta vår kundservice på 0771 950 950.
19
Försäkringsvillkor
Sjukvårdsförsäkring
Vi vill att du ska vara nöjd
Det är viktigt att det finns en väl fungerande klagomålshantering för att du som kund ska
kunna få dina intressen tillgodosedda.
En god hantering av klagomål ger Folksam en möjlighet att fånga upp problem samt att vidta
förebyggande åtgärder. Du hittar mer information på folksam.se/klagomal
Vänd dig först till oss på Folksam
Missförstånd eller oenigheter kan ofta klaras upp på ett enkelt sätt. Ta därför först kontakt med
den som handlagt ditt ärende. Om du ändå inte blir nöjd så kan du kontakta handläggarens
närmaste chef.
Gäller oenigheten värdering av skadad egendom kan du begära ett utlåtande av en opartisk
värderingsman. Du kan läsa mer om detta i försäkringsvillkoren som du hittar på folksam.se
eller hos närmaste Folksamkontor.
Kundombudsmannen Folksam
Du som är kund i Folksam har möjligheten att få ditt ärende omprövat av Kundombudsmannen
Folksam som är oberoende i förhållande till Folksams organisation. Kundombudsmannen omprövar de flesta ärenden rörande försäkring, skadefrågor och sparande. Om du inte är nöjd med
Folksams slutliga beslut kan Kundombudsmannen göra en opartisk bedömning av ditt ärende.
Efter det att Folksam har lämnat sitt slutliga beslut har du ett år på dig att göra en anmälan till
Kundombudsmannen, under förutsättning att preskription inte inträtt i enlighet med vad som
anges nedan i avsnittet ”Vänta inte för länge”.
Adress: 106 60 Stockholm
Telefon: 020-65 52 53
E-post: kundombudsmannen@folksam.se
Webb: folksam.se
Försäkringskommitté
Om du omfattas av en gruppförsäkring kan det finnas möjlighet att få ditt ärende prövat av en
försäkringskommitté. Vänd dig till Kundombudsmannen Folksam för information om detta
förfarande.
Partssammansatta nämnder
Om du har en försäkring som grundar sig på kollektivavtal mellan arbetsmarknadens parter så kan
du ofta få ditt ärende prövat i en partssammansatt nämnd. För uppgift om vilken partssammansatt
nämnd som gäller för dig, kontakta Folksams kundservice eller se Folksams hemsida.
Branschgemensamma nämnder
Du kan i vissa fall få ditt ärende prövat i någon av följande nämnder:
Trafikskadenämnden
Trafikskadenämnden är fristående från försäkringsföretagen och verkar för en enhetlig och skälig
personskadereglering inom trafikförsäkringen. Vissa ersättningsfrågor är obligatoriska och ska
alltid prövas av nämnden. Folksam hjälper dig i samband med den obligatoriska prövningen.
Det finns andra frågor där vi inte är skyldiga att inhämta yttrande. I dessa frågor kan du själv
begära prövning hos Trafikskadenämnden via en särskild blankett som finns på
Trafikskadenämnden.
Adress: Box 24048, 104 50 Stockholm
Webb: trafikskadenamnden.se
20
Försäkringsvillkor
Sjukvårdsförsäkring
Ansvarsförsäkringens Personskadenämnd
Ansvarsförsäkringens Personskadenämnd prövar ärenden för personer som skadats och har
rätt till skadestånd för sina skador. Den fungerar ungefär som trafikskadenämnden gör för
trafikskadade. Vissa ersättningsfrågor ska alltid hänskjutas till nämnden för yttrande. Framför
dina önskemål till Folksam om du vill att nämnden ska yttra sig i frågor där vi inte är skyldiga att
inhämta yttrande.
Patientskadenämnden
Patientskadenämnden är en rådgivande nämnd till försäkringsföretagen. Nämnden ska på begäran
av patient, vårdgivare, försäkringsföretag eller domstol yttra sig i skadeärenden som rör
patientförsäkringen.
Adress: Box 24127, 104 51 Stockholm
Personförsäkringsnämnden
Personförsäkringsnämnden prövar tvister mellan den försäkrade (enskild konsument) och
örsäkringsföretaget i ärenden som rör liv-, sjuk- och olycksfallsförsäkring, i de fall där det
krävs medicinska bedömningar.
Nämnden för Rättsskyddsfrågor
Nämnden för Rättsskyddsfrågor prövar på begäran av försäkrad omfattningen av rättsskyddsförsäkring, fråga om ersättningsanspråk inom rättsskyddsförsäkring och trafikförsäkring och
fråga om överprövning av ombuds lämplighet inom rättsskyddsförsäkring och trafikförsäkring.
Du kan själv begära prövning hos Personförsäkringsnämnden och Nämnden för Rättsskyddsfrågor via en särskild blankett som finns hos Svensk Försäkrings Nämnder.
Adress: Box 24067, 104 50 Stockholm
Tel: 08-522 787 20
Webb: forsakringsnamnder.se
Anmälan till Nämnden för Rättsskyddsfrågor måste göras senast inom ett år efter det att du
har framfört ditt klagomål till Folksam.
Allmänna reklamationsnämnden (ARN)
ARN är en statlig myndighet som prövar de flesta tvister om privatpersoners försäkringar, dock
inte tvister som rör ett lägre belopp än 2 000 kronor eller medicinska bedömningar och i regel inte
ärenden som rör obligatorisk gruppförsäkring. ARN prövar inte heller försäkringstvister rörande
försäkring som grundar sig på kollektivavtal mellan arbetsmarknadens parter, om avtalet
föreskriver ett särskilt tvistelösningsförfarande. Detta sker vanligtvis genom prövning
i en partssammansatt nämnd. Fler undantag finns och framgår av ARN:s hemsida.
Anmälan till ARN måste göras senast inom ett år efter det att du har framfört ditt klagomål till
Folksam. Om det gått längre tid än ett år har du alltid möjlighet att skicka in anmälan inom två
månader efter det att Kundombudsmannen Folksam har lämnat slutligt besked.
Adress: Box 174, 101 23 Stockholm
Telefon: 08-508 860 00
E-post: arn@arn.se
Webb: arn.se
Allmän domstol
Du kan få din tvist med Folksam prövad av tingsrätten. Om du har rättsskyddsförsäkring kan
den ersätta en del av rättegångskostnaderna.
Konsumenternas Försäkringsbyrå
Försäkringsbyrån ger kostnadsfri information och råd i försäkringsfrågor, men prövar inte
enskilda försäkringstvister.
Adress: Box 24215, 104 51 Stockholm
Telefon: 0200-22 58 00
Webb: konsumenternas.se
Kommunal konsumentvägledning
Du kan också få information och råd via din hemkommuns konsumentvägledare.
21
Försäkringsvillkor
Sjukvårdsförsäkring
Vänta inte för länge
Om du väntar för länge med att få din tvist prövad kan du förlora din rätt till ersättning (preskription). Vill du undvika preskription måste du väcka talan vid tingsrätten inom tio år från
skadehändelsen/tidpunkten när det förhållande inträffade/inträdde som enligt försäkringsavtalet berättigar till försäkringsersättning eller annat försäkringsskydd. Om den tidpunkten
inträffat före den 1 januari 2015 måste du i regel väcka talan inom tre år från det att du fick
kännedom om att anspråket kunde göras gällande. Om ett försäkringsavtal berättigar till
ersättning för olika ersättningsposter eller olika skador vid olika tidpunkter kan delar av
anspråket preskriberas enligt äldre bestämmelser och andra delar enligt nya bestämmelser.
Om du som privatperson anmält din skada eller ditt anspråk före preskriptionstidens utgång
har du alltid minst sex månader på dig att väcka talan från det att du fått slutligt besked från
Folksam eller Kundombudsmannen Folksam.
